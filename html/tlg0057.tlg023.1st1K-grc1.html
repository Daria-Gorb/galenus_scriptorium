<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg023.1st1K-grc1.xml">An in arteriis sanguis contineatur</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg023.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">4</span>, <span class="biblScope">1</span>, <span class="biblScope">3</span>, <span class="biblScope">703-736</span>, <span class="date" rel="-">1822</span>
</span>. </span>
<a href="https://hdl.handle.net/2027/chi.11102513">HathiTrust</a>
</span>
</p>
</div>
</header>
<section id="s">
<span class="pb" data-page="4.703" id="p4.703"></span>
<section id="s1" title="Chapter 1">
<h1>ΓΑΛΗΝΟΥ, ΕΙ ΚΑΤΑ ΦΥΣΙΝ ΕΝ
<br/>ΑΡΤΗΡΙΑΙΣ ΑΙΜΑ ΠΕΡΙΕΧΕΤΑΙ,
<br/>ΒΙΒΛΙΟΝ.
</h1>
<p>
<span class="lb" data-page="4.703" data-line="1" id="p4.703.1"></span>Ἐπειδὴ, τιτρωσκομένης ἀρτηρίας ἡστινοσοῦν,
<span class="lb" data-page="4.703" data-line="2" id="p4.703.2"></span>φαίνεται κενούμενον αἷμα, δυοῖν θάτερον ἀναγκαῖον ὑπάρχειν,
<span class="lb" data-page="4.703" data-line="3" id="p4.703.3"></span>ἢ ἐν αὐταῖς αὐτὸ περιέχεσθαι ταῖς ἀρτηρίαις, ἢ ἑτέρωθεν
<span class="lb" data-page="4.703" data-line="4" id="p4.703.4"></span>μεταλαμβάνεσθαι. ἀλλ’ εἰ μεταλαμβάνεται, παντί που
<span class="lb" data-page="4.703" data-line="5" id="p4.703.5"></span>δῆλον, ὡς, ὅτ’ εἶχον κατὰ φύσιν, πνεῦμα μόνον ἐν αὐταῖς
<span class="lb" data-page="4.703" data-line="6" id="p4.703.6"></span>περιείχετο. εἰ δὲ τοῦτο, ἐν ταῖς τρώσεσιν ἐχρῆν πρότερον
<span class="lb" data-page="4.703" data-line="7" id="p4.703.7"></span>τοῦ αἵματος ἐκκενούμενον φαίνεσθαι τὸ πνεῦμα. οὐχὶ δέ 
<span class="pb" data-page="4.704" id="p4.704"></span>
<span class="lb" data-page="4.704" data-line="1" id="p4.704.1"></span>γε φαίνεται· οὐκ οὖν οὐδὲ μόνον ἔμπροσθεν περιείχετο.
<span class="lb" data-page="4.704" data-line="2" id="p4.704.2"></span>καὶ διὰ βραχυτέρου δ’ ἂν λόγου ταὐτὸν ἀποδειχθείη τόνδε
<span class="lb" data-page="4.704" data-line="3" id="p4.704.3"></span>τὸν τρόπον. εἰ τιτρωσκομένων ἀρτηριῶν αἷμα παραχρῆμα
<span class="lb" data-page="4.704" data-line="4" id="p4.704.4"></span>φαίνεται κενούμενον, ἦν ἄρα ἐν ἀρτηρίαις αἷμα καὶ πρὸ
<span class="lb" data-page="4.704" data-line="5" id="p4.704.5"></span>τοῦ τρωθῆναι. δῆλον γὰρ, ὡς ἐν τούτῳ τῷ λόγῳ τὸ παραχρῆμα
<span class="lb" data-page="4.704" data-line="6" id="p4.704.6"></span>προκείμενον ἀληθῆ ποιεῖ τὴν τοῦ ἑπομένου τῷ
<span class="lb" data-page="4.704" data-line="7" id="p4.704.7"></span>συνημμένῳ πρὸς τὸ ἡγούμενον ἀκολουθίαν. ἁπλῶς μὲν γὰρ
<span class="lb" data-page="4.704" data-line="8" id="p4.704.8"></span>ῥηθὲν χωρὶς τοῦ παραχρῆμα τόνδε τὸν τρόπον, εἰ τιτρωσκομένων
<span class="lb" data-page="4.704" data-line="9" id="p4.704.9"></span>ἀρτηριῶν αἷμα φαίνεται κενούμενον, ἑπόμενον
<span class="lb" data-page="4.704" data-line="10" id="p4.704.10"></span>ἕξει τὸ κατ’ ἀρχὰς εὐθὺς ῥηθὲν, τὸ, ἤτοι καὶ πρόσθεν ἐν
<span class="lb" data-page="4.704" data-line="11" id="p4.704.11"></span>αὐταῖς περιείχετο, ἢ νῦν μεταλαμβάνεται· προσκειμένου δὲ
<span class="lb" data-page="4.704" data-line="12" id="p4.704.12"></span>τοῦ παραχρῆμα, τὸ ἑπόμενον ἦν ἐν ἀρτηρίαις αἷμα καὶ
<span class="lb" data-page="4.704" data-line="13" id="p4.704.13"></span>πρὸ τοῦ τρωθῆναι, συνθέτου δηλονότι τοῦ παντὸς λόγου
<span class="lb" data-page="4.704" data-line="14" id="p4.704.14"></span>γιγνομένου τόνδε τὸν τρόπον. εἰ τιτρωσκομένων ἀρτηριῶν
<span class="lb" data-page="4.704" data-line="15" id="p4.704.15"></span>φαίνεται κενούμενον αἷμα, ἤτοι ἐν αὐταῖς περιείχετο ταῖς
<span class="lb" data-page="4.704" data-line="16" id="p4.704.16"></span>ἀρτηρίαις· ἢ ἑτέρωθεν μεταλαμβάνεται· ἀλλὰ μὴν τιτρωσκομένων
<span class="lb" data-page="4.704" data-line="17" id="p4.704.17"></span>τῶν ἀρτηριῶν φαίνεται κενούμενον αἷμα, οὐ μεταλαμβάνεται, 
<span class="pb" data-page="4.705" id="p4.705"></span>
<span class="lb" data-page="4.705" data-line="1" id="p4.705.1"></span>ὡς δείξομεν· ἐν αὐταῖς ἄρα ταῖς ἀρτηρίαις περιείχετο.
<span class="lb" data-page="4.705" data-line="2" id="p4.705.2"></span>πῶς οὖν, ὅτι μὴ μεταλαμβάνεται; ἐφαίνετο δήπου
<span class="lb" data-page="4.705" data-line="3" id="p4.705.3"></span>πρὸ αὐτοῦ κενούμενον πνεῦμα; ἀλλὰ μὴν οὐ φαίνεται·
<span class="lb" data-page="4.705" data-line="4" id="p4.705.4"></span>οὐκ ἄρα μεταλαμβάνεται. ἀρκεῖ τοῦτο εἰς ἀπόδειξιν τοῖς
<span class="lb" data-page="4.705" data-line="5" id="p4.705.5"></span>μήθ’ αἱρέσει τινὶ προκατειλημμένοις, μήτ’ ἀγνοοῦσιν ἀληθεῖς
<span class="lb" data-page="4.705" data-line="6" id="p4.705.6"></span>λόγους διακρίνειν ψευδῶν. ἐπεὶ δ’ οὐ πάντες τοιοῦτοι.
<span class="lb" data-page="4.705" data-line="7" id="p4.705.7"></span>πλειόνων ἴσως πρὸς ἐκείνους δεήσει λόγων. ἀντιλαμβάνονται
<span class="lb" data-page="4.705" data-line="8" id="p4.705.8"></span>γοῦν οἱ περὶ τὸν Ἐρασίστρατον ψεῦδος εἶναι φάσκοντες
<span class="lb" data-page="4.705" data-line="9" id="p4.705.9"></span>τὸ συνημμένον. οὐ γὰρ ἀληθὲς ὑπάρχειν φασὶ τὸ, εἰ μεταλαμβάνεται,
<span class="lb" data-page="4.705" data-line="10" id="p4.705.10"></span>πρὸ αὐτοῦ κενούμενον πνεῦμα· δύναται γὰρ
<span class="lb" data-page="4.705" data-line="11" id="p4.705.11"></span>κενοῦσθαι μὲν, <span class="milestone ed2page" data-n="155" data-unit="ed2page" id="ed2page.155"></span>μὴ φαίνεσθαι δὲ, λεπτομερὲς ὂν καὶ
<span class="lb" data-page="4.705" data-line="12" id="p4.705.12"></span>κοῦφον, καὶ διὰ τοῦτο ῥᾳδίως ἐκπεμπόμενον. ἀναγκαῖον
<span class="lb" data-page="4.705" data-line="13" id="p4.705.13"></span>οὖν αὖθις ἡμῖν δεικνύειν, ὡς οὐκ ἂν λάθοι. πῶς οὖν
<span class="lb" data-page="4.705" data-line="14" id="p4.705.14"></span>ἀποδείκνυμεν; πολυειδῶς μὲν, ὡς δ’ ἂν καὶ σαφεῖς γίνωνται
<span class="lb" data-page="4.705" data-line="15" id="p4.705.15"></span>οἱ λόγοι, καὶ τάξει προΐωσιν, ἀναγκαῖον αὐτοὺς
<span class="lb" data-page="4.705" data-line="16" id="p4.705.16"></span>ἐκείνους ἐρέσθαι, πῶς ἐκκενοῦσθαι <span class="milestone ed1page" data-n="222" data-unit="ed1page" id="ed1page.222"></span>θέλουσι τὸ
<span class="lb" data-page="4.705" data-line="17" id="p4.705.17"></span>πνεῦμα, πότερον ἐξ ἑαυτοῦ φερόμενον, ἢ πρὸς ἑτέρου 
<span class="pb" data-page="4.706" id="p4.706"></span>
<span class="lb" data-page="4.706" data-line="1" id="p4.706.1"></span>τινὸς ὠθούμενον. ἀποκρινοῦνται δὲ οὐχ ὡσαύτως ἅπαντες,
<span class="lb" data-page="4.706" data-line="2" id="p4.706.2"></span>ἀλλ’ οἱ μὲν ἐξ ἑαυτοῦ φέρεσθαί φασιν, οἱ δὲ ἀπὸ τῆς
<span class="lb" data-page="4.706" data-line="3" id="p4.706.3"></span>καρδίας ὠθεῖσθαι. καὶ τοίνυν καὶ ἡμῖν ἑκατέροις ἐν μέρει
<span class="lb" data-page="4.706" data-line="4" id="p4.706.4"></span>δεικτέον ἐστὶν, ὡς ἀδύνατα λέγουσιν. 
</p>
</section>
<section id="s2" title="Chapter 2">
<p>
<span class="lb" data-page="4.706" data-line="5" id="p4.706.5"></span>Ἀρκτέον δ’ ἀπὸ τῶν ἐξ ἑαυτοῦ φέρεσθαι
<span class="lb" data-page="4.706" data-line="6" id="p4.706.6"></span>λεγόντων. ἢ γὰρ τοῦτο πάντη δήπου λεπτομερέστερον, οἷον
<span class="lb" data-page="4.706" data-line="7" id="p4.706.7"></span>τὸ αἰθερῶδες, ἢ ἄλλως πως θερμότερον εἶναι φήσουσιν
<span class="lb" data-page="4.706" data-line="8" id="p4.706.8"></span>αὐτὸ τοῦ περιέχοντος ἡμᾶς ἀέρος. οὐδὲ γὰρ τρίτον ἕξουσιν
<span class="lb" data-page="4.706" data-line="9" id="p4.706.9"></span>εἰπεῖν πνεύματος σύμπτωμα, δι’ ὃ φέρεσθαι δύναιτο ἄν.
<span class="lb" data-page="4.706" data-line="10" id="p4.706.10"></span>λεπτομερέστερον μὲν οὖν οὐκ ἂν εἴη τὸ κατὰ τὰς ἀρτηρίας
<span class="lb" data-page="4.706" data-line="11" id="p4.706.11"></span>πνεῦμα τοῦ περιέχοντος ἡμᾶς ἀέρος, ὡς ἡ γένεσις αὐτοῦ διδάσκει.
<span class="lb" data-page="4.706" data-line="12" id="p4.706.12"></span>γίγνεται γὰρ κατὰ τὸν Ἐρασίστρατον ἐκ τοῦ περιέχοντος
<span class="lb" data-page="4.706" data-line="13" id="p4.706.13"></span>ἡμᾶς ἀέρος εἴσω τοῦ σώματος εἰς μὲν τὰς κατὰ
<span class="lb" data-page="4.706" data-line="14" id="p4.706.14"></span>πνεύμονα πρώτας ἀρτηρίας ἐλθόντος, ἔπειτα δὲ εἰς τὴν
<span class="lb" data-page="4.706" data-line="15" id="p4.706.15"></span>καρδίαν καὶ τὰ ἄλλας. εἰς ὅσον οὖν ὑγροτέροις ὁμιλεῖ σώμασιν,
<span class="lb" data-page="4.706" data-line="16" id="p4.706.16"></span>εἰς τοσοῦτο εἰκὸς αὐτὸ παχυμερέστερόν τε καὶ ἁπαλωδέστερον
<span class="lb" data-page="4.706" data-line="17" id="p4.706.17"></span>γίνεσθαι. θερμότερον δὲ γίνεται, ἀλλ’ ὡς ἀτμὸς 
<span class="pb" data-page="4.707" id="p4.707"></span>
<span class="lb" data-page="4.707" data-line="1" id="p4.707.1"></span>ἄνω φερόμενον οὔτε ἀφανῆ τὴν κένωσιν, οὔτε οὕτως ὠκεῖαν
<span class="lb" data-page="4.707" data-line="2" id="p4.707.2"></span>ἕξει. Πραξαγόρας μὲν οὖν καὶ παχυμερέστερον αὐτὸ καὶ
<span class="lb" data-page="4.707" data-line="3" id="p4.707.3"></span>ἱκανῶς ἀτμῶδες εἶναί φησιν, Ἐρασίστρατος δὲ, ὅπη μὲν ἔχει
<span class="lb" data-page="4.707" data-line="4" id="p4.707.4"></span>πάχους, οὐ διώρισεν, ἐξ ὧν δ’ ὑπὲρ αὐτοῦ λέγει τεκμήραιτ’
<span class="lb" data-page="4.707" data-line="5" id="p4.707.5"></span>ἄν τις, οὐδαμῶς αὐτὸ προσήκειν εἶναι λεπτόν. τάς τε
<span class="lb" data-page="4.707" data-line="6" id="p4.707.6"></span>γὰρ ἀρτηρίας ὑπ’ αὐτοῦ πληρουμένας διαστέλλεσθαί φησι,
<span class="lb" data-page="4.707" data-line="7" id="p4.707.7"></span>καὶ τὰς τῶν μυῶν κοιλίας ὡσαύτως, οὐδετέρου δὴ τούτων
<span class="lb" data-page="4.707" data-line="8" id="p4.707.8"></span>γίγνεσθαί ποτ’ ἂν δυνηθέντος, εἰ λεπτομερὲς ἀκριβῶς ὑπῆρχεν·
<span class="lb" data-page="4.707" data-line="9" id="p4.707.9"></span>οὐ γὰρ δὴ ἴσχεσθαί γε τὸ τοιοῦτο μᾶλλον ἐν τοῖς σώμασιν,
<span class="lb" data-page="4.707" data-line="10" id="p4.707.10"></span>ἀλλ’ ἐκπέμπεσθαι πρέπει. τί ποτ’ οὖν ἐκφυσώμενον
<span class="lb" data-page="4.707" data-line="11" id="p4.707.11"></span>οὐ φαίνεται παραπλησίως τῷ κατὰ τὰς ἐκ τοῦ θώρακός τε
<span class="lb" data-page="4.707" data-line="12" id="p4.707.12"></span>καὶ τοῦ περιτοναίου καὶ τῆς φάρυγγος τρώσεις; γελοῖον δ’
<span class="lb" data-page="4.707" data-line="13" id="p4.707.13"></span>ἴσως ποιοῦμεν ἐξ ἑτέρων αὐτὸ συλλογιζόμενοι, παρὸν αὐτοὺς
<span class="lb" data-page="4.707" data-line="14" id="p4.707.14"></span>ὑπομνῆσαι τῶν ἀρτηριῶν, ἐξ ὧν ὅταν ἀθρόον ἐξακοντίζηται
<span class="lb" data-page="4.707" data-line="15" id="p4.707.15"></span>τὸ αἷμα, σαφῶς ἐκφυσώμενον φαίνεται. ὡς γὰρ
<span class="lb" data-page="4.707" data-line="16" id="p4.707.16"></span>θερμότερον, οὕτω καὶ ἀτμωδέστερον τὸ κατὰ τὰς ἀρτηρίας
<span class="lb" data-page="4.707" data-line="17" id="p4.707.17"></span>αἷμα. οὐ μὴν αὐτός γε καθ’ ἑαυτὸν ἀτμὸς, ἢ ἀὴρ, ἢ αἰθὴρ,
<span class="lb" data-page="4.707" data-line="18" id="p4.707.18"></span>ἢ ὅλως πνεῦμα περιεχόμενον ἐν αὐτῷ φαίνεται. καὶ γὰρ, ﻿
<span class="pb" data-page="4.708" id="p4.708"></span>
<span class="lb" data-page="4.708" data-line="1" id="p4.708.1"></span>εἰ τῇ λεπτοτάτῃ βελόνῃ διατρήσαιο ἀρτηρίαν, εὐθὺς ἐξακοντίζεται
<span class="lb" data-page="4.708" data-line="2" id="p4.708.2"></span>τὸ αἷμα. ἐχρῆν δ’, οἶμαι, καὶ εἰ μὴ διὰ τοῦ μεγάλου
<span class="lb" data-page="4.708" data-line="3" id="p4.708.3"></span>τραύματος, ἀλλὰ γοῦν τοῦ μετρίου, μὴ ταχέως, μηδ’
<span class="lb" data-page="4.708" data-line="4" id="p4.708.4"></span>ἀναισθήτως, ἀλλ’ ἐν χρόνῳ πλείονι κενοῦσθαι τὸ πνεῦμα.
<span class="lb" data-page="4.708" data-line="5" id="p4.708.5"></span>πρὶν γὰρ ἐκεῖνο κενωθῇ, πάντως οὐκ ἐκπίπτει διὰ τοῦ
<span class="lb" data-page="4.708" data-line="6" id="p4.708.6"></span>τραύματος τὸ αἷμα, λέγοντός γε αὐτοῦ τοῦ Ἐρασιστράτου,
<span class="lb" data-page="4.708" data-line="7" id="p4.708.7"></span>τὰς ποῤῥωτάτω κειμένας ἀρτηρίας πρώτας ἀπολαύειν τῆς
<span class="lb" data-page="4.708" data-line="8" id="p4.708.8"></span>μεταχύσεως. εἰ δὲ καὶ μὴ πρὸς ἐκείνου γεγραμμένον ἦν, ἐξ
<span class="lb" data-page="4.708" data-line="9" id="p4.708.9"></span>ἀνάγκης ἠκολούθησε ταῖς ὑποθέσεσιν. εἰ γὰρ συνεχὲς αὐτῷ
<span class="lb" data-page="4.708" data-line="10" id="p4.708.10"></span>πάντως ἐστὶ τὸ κατὰ τὰς ἀρτηρίας πνεῦμα, καὶ οὕτως εὐκίνητόν
<span class="lb" data-page="4.708" data-line="11" id="p4.708.11"></span>τε καὶ λεπτὸν, ὡς ἐν ἀκαρεῖ χρόνῳ κενοῦσθαι ῥᾳδίως,
<span class="lb" data-page="4.708" data-line="12" id="p4.708.12"></span>οὐ τὸ μὲν ἐν ταῖς διαιρουμέναις ἀρτηρίαις κενωθήσεται μόνον,
<span class="lb" data-page="4.708" data-line="13" id="p4.708.13"></span>τὸ δ’ ἐν ταῖς ἄλλαις ἁπάσαις μενεῖ. πρόδηλον γὰρ,
<span class="lb" data-page="4.708" data-line="14" id="p4.708.14"></span>ὡς τῷ προτέρῳ τῷ κατὰ τὴν τετμημένην τὸ λοιπὸν ἅπαν
<span class="lb" data-page="4.708" data-line="15" id="p4.708.15"></span>ἑτοίμως ἀκολουθήσει, καὶ πρώτη ταῖς ὑστάταις ἐπίδηλος ἡ
<span class="lb" data-page="4.708" data-line="16" id="p4.708.16"></span>κένωσις γενήσεται, μηκέτ’ ἐχούσαις ἑτέρας, ὅθεν μεταληφθήσεται.
<span class="lb" data-page="4.708" data-line="17" id="p4.708.17"></span>ἐν αὐτῇ οὖν πρώτως<span class="milestone ed2page" data-n="156" data-unit="ed2page" id="ed2page.156"></span> κίνδυνος τοῦ κενὸν γενέσθαι
<span class="lb" data-page="4.708" data-line="18" id="p4.708.18"></span>τόπον, εἰ μὴ τῇς οὐσίας πληρώσειε τὴν χώραν τοῦ 
<span class="pb" data-page="4.709" id="p4.709"></span>
<span class="lb" data-page="4.709" data-line="1" id="p4.709.1"></span>μεταλαμβανομένου πνεύματος. καὶ διὰ τοῦτο ἐξ ἀνάγκης
<span class="lb" data-page="4.709" data-line="2" id="p4.709.2"></span>ἕπεται τὸ διὰ τῶν συναναστομώσεων, ὡς αὐτός φησιν, αἷμα
<span class="lb" data-page="4.709" data-line="3" id="p4.709.3"></span>τῇ πρὸς τὸ κενούμενον ἀκολουθίᾳ, καὶ τοῦτο, ὥσπερ προδεδεμένον
<span class="lb" data-page="4.709" data-line="4" id="p4.709.4"></span>τῷ κατὰ τὰ πέρατα τῶν ὑστάτων ἀρτηριῶν πνεύματι,
<span class="lb" data-page="4.709" data-line="5" id="p4.709.5"></span>πρῶτον μὲν ἅπαντος τοῦ ἄλλου αἵματος, ὕστατον δὲ
<span class="lb" data-page="4.709" data-line="6" id="p4.709.6"></span>παντὸς τοῦ κατὰ τὰς ἀρτηρίας πνεύματος κενωθήσεται. δύο
<span class="lb" data-page="4.709" data-line="7" id="p4.709.7"></span>οὖν ἄτοπα μέγιστα συμβήσεται κατὰ τὸν λόγον, πρότερον
<span class="lb" data-page="4.709" data-line="8" id="p4.709.8"></span>μὲν τὸ διὰ τοῦ κατὰ τὴν βελόνην τρήματος ἅπαν ἐκκενοῦσθαι
<span class="lb" data-page="4.709" data-line="9" id="p4.709.9"></span>τὸ κατὰ τὰς ἀρτηρίας πνεῦμα ταχέως οὕτως, ὥστε
<span class="lb" data-page="4.709" data-line="10" id="p4.709.10"></span>λαθεῖν, δεύτερον δὲ τὸ ζῇν ἔτι τὸ ζῶον, ἅπαντος τοῦ ζωτικοῦ
<span class="lb" data-page="4.709" data-line="11" id="p4.709.11"></span>πνεύματος ἐκκενουμένου. ἀλλὰ τοιαῦτα καὶ μετ’ ὀλίγον
<span class="lb" data-page="4.709" data-line="12" id="p4.709.12"></span>ἐξέσται διελθεῖν. 
</p>
</section>
<section id="s3" title="Chapter 3">
<p>
<span class="lb" data-page="4.709" data-line="13" id="p4.709.13"></span>Ἐπὶ δὲ τὸ λοιπὸν τῶν προτεθειμένων μεταβάντες
<span class="lb" data-page="4.709" data-line="14" id="p4.709.14"></span>ἐπιδείξομεν, ὡς οὐδ’ εἰ παρὰ τῆς καρδίας θλιβούσης
<span class="lb" data-page="4.709" data-line="15" id="p4.709.15"></span>ἐπιπέμποιτο τὸ πνεῦμα ταῖς ἀρτηρίαις, πιθανὸν οὐδ’
<span class="lb" data-page="4.709" data-line="16" id="p4.709.16"></span>αὐτὸ οὕτως ἐστὶ τὸ τῆς παρεμπτώσεως δόγμα. τί γὰρ καὶ
<span class="lb" data-page="4.709" data-line="17" id="p4.709.17"></span>βούλεται; πότερον τὸ εἰς ἔσχατον πεφυκέναι συστέλλεσθαι
<span class="lb" data-page="4.709" data-line="18" id="p4.709.18"></span>τὰς ἀρτηρίας, ὥσπερ καὶ τὰς φλέβας, ἢ, ὅπερ ἀληθές ἐστι, 
<span class="pb" data-page="4.710" id="p4.710"></span>
<span class="lb" data-page="4.710" data-line="1" id="p4.710.1"></span>μέχρι τινός; ἔστω τὸ πρότερον, τὸ εἰς ἔσχατον, ἵνα μηδὲν
<span class="lb" data-page="4.710" data-line="2" id="p4.710.2"></span>παραλείπηται. ἀλλ’ εἰ τοῦτο, μοχθηρὸς ὁ λόγος ἔσται καὶ
<span class="lb" data-page="4.710" data-line="3" id="p4.710.3"></span>ἀπέραντος παρὰ τὸ τῆς διαιρέσεως ἐλλειπές. οὐκέτι γὰρ
<span class="lb" data-page="4.710" data-line="4" id="p4.710.4"></span>ἔξεστι λέγειν, κενουμένου τοῦ πνεύματος ἤτοι κενὸς ἔσται
<span class="lb" data-page="4.710" data-line="5" id="p4.710.5"></span>τόπος ἀθρόος, ἢ τὸ συνεχὲς ἀκολουθήσει. ἀλλ’ ὑπομνήσωμεν
<span class="lb" data-page="4.710" data-line="6" id="p4.710.6"></span>αὐτὸν, ὡς καὶ τρίτον ἐστὶ παραλειπόμενον ἐν τῇ διαιρέσει,
<span class="lb" data-page="4.710" data-line="7" id="p4.710.7"></span>τὸ κενούμενον ἀγγεῖον συσταλήσεται, καὶ διὰ τοῦτ’
<span class="lb" data-page="4.710" data-line="8" id="p4.710.8"></span>ἀπέραντος ὁ λόγος γενήσεται. παραληφθέντος γὰρ ἑνὸς
<span class="lb" data-page="4.710" data-line="9" id="p4.710.9"></span>λήμματος ἀληθοῦς, τοῦ, ἀλλὰ μὴν οὐ γίγνεται κενὸς
<span class="lb" data-page="4.710" data-line="10" id="p4.710.10"></span>ἀθρόος τόπος, οὐκέτ’ ἔξεστι λέγειν τὸ, ἄρα συνεχὲς ἀκολουθήσει.
<span class="lb" data-page="4.710" data-line="11" id="p4.710.11"></span>ἀλλὰ τί ποτ’ ἔσται τὸ συμπέρασμα; ἤτοι ἄρα
<span class="lb" data-page="4.710" data-line="12" id="p4.710.12"></span>τὸ συνεχὲς ἀκολουθήσει, ἢ τὸ ἀγγεῖον συσταλήσεται. οὕτως
<span class="lb" data-page="4.710" data-line="13" id="p4.710.13"></span>μὲν οὖν μοχθηρὸς ὁ τῆς παρεμπτώσεως ἐπιδειχθήσεται λόγος,
<span class="lb" data-page="4.710" data-line="14" id="p4.710.14"></span>εἰ τελέως ἡ ἀρτηρία συστέλλοιτο. εἰ δὲ μέχρι ποσοῦ
<span class="lb" data-page="4.710" data-line="15" id="p4.710.15"></span>τινος, ἐκεῖνος αὖθις ὁ λόγος ἀποδειχθήσεται μοχθηρὸς,
<span class="lb" data-page="4.710" data-line="16" id="p4.710.16"></span>ἐὰν τὸ κατὰ τοὺς ἁπαλοὺς καλάμους ἀναμνησθῶμεν φαινόμενον,
<span class="lb" data-page="4.710" data-line="17" id="p4.710.17"></span>οὓς ἐμφυσῶντες ἐπὶ τοσοῦτον αὐτοὺς διαστέλλομεν,
<span class="lb" data-page="4.710" data-line="18" id="p4.710.18"></span>ἐφ’ ὅσον πεφύκασιν. εἶτ’ αὖθις ἐκκενοῦται κατὰ τὸ πέρας 
<span class="pb" data-page="4.711" id="p4.711"></span>
<span class="lb" data-page="4.711" data-line="1" id="p4.711.1"></span>ὁ ἀὴρ τοσοῦτος, εἰς ὅσον ὁ κάλαμος πέφυκε συστέλλεσθαι.
<span class="lb" data-page="4.711" data-line="2" id="p4.711.2"></span>πλέον γὰρ ἂν ὁ κάλαμος οὔτ’ ἐκτείνοιτο φυσώντων, οὔτ’ αὖ
<span class="lb" data-page="4.711" data-line="3" id="p4.711.3"></span>συστέλλοιτο. ὅσον γὰρ ἐνεφυσήσαμεν, τοσοῦτ’ ἀναγκαῖον
<span class="lb" data-page="4.711" data-line="4" id="p4.711.4"></span>κενοῦσθαι μόνον· ὅσον δ’ ἔφθανεν ἀέρος περιέχεσθαι, καὶ
<span class="lb" data-page="4.711" data-line="5" id="p4.711.5"></span>πρὶν ἡμᾶς ἐμφυσῆσαι, τοῦθ’ ὑπομένειν ἀναγκαῖον. οὕτως
<span class="lb" data-page="4.711" data-line="6" id="p4.711.6"></span>οὖν ἔχει καὶ κατὰ τὰς ἀρτηρίας· περιέχεται μὲν γάρ τι
<span class="lb" data-page="4.711" data-line="7" id="p4.711.7"></span>πνεῦμα, καὶ συνεσταλμένων αὐτῶν, ἐπιπέμπεται δ’ ἕτερον
<span class="lb" data-page="4.711" data-line="8" id="p4.711.8"></span>ὑπὸ τῆς καρδίας πληρούσης, καὶ τοῦτο ἐπιπληροῖ μὲν αὐτῶν
<span class="lb" data-page="4.711" data-line="9" id="p4.711.9"></span>τὰς κοιλίας, παρ’ ὃν χρόνον ἐξέρχεται, καὶ τὴν διαστολὴν
<span class="lb" data-page="4.711" data-line="10" id="p4.711.10"></span>ἐργάζεται, κενουμένων δὲ συστέλλεσθαι πάλιν, εἰς ὅσον
<span class="lb" data-page="4.711" data-line="11" id="p4.711.11"></span>ἐξ ἀρχῆς ἐπιτρέψει. οὐκ οὖν οὐκέτι οὐδὲ κατὰ τοῦτον τὸν
<span class="lb" data-page="4.711" data-line="12" id="p4.711.12"></span>λόγον οὐδεμία τῆς τοῦ αἵματος παρεμπτώσεως ἀνάγκη. τά
<span class="lb" data-page="4.711" data-line="13" id="p4.711.13"></span>τε γὰρ ἄλλα καὶ πολὺ σφοδρότερον διὰ τοῦ στόματος ἐμφυσῶμεν
<span class="lb" data-page="4.711" data-line="14" id="p4.711.14"></span>ἡμεῖς τοῖς καλάμοις ἢ ταῖς ἀρτηρίαις ἡ καρδία.
<span class="lb" data-page="4.711" data-line="15" id="p4.711.15"></span>χρὴ δὲ δήπου τὸ σφοδρότερον ἐμφυσώμενον μᾶλλόν τε καὶ
<span class="lb" data-page="4.711" data-line="16" id="p4.711.16"></span>θᾶττον κενοῦσθαι. ἀλλ’ ὅμως οὐδ’ εἰ τὸν κάλαμον αὐτὸν
<span class="lb" data-page="4.711" data-line="17" id="p4.711.17"></span>ἐπιστήσειέ τις κατὰ τῶν ἀνέμων ἁπάντων, οὐδ’ οὕτως ἔσται
<span class="lb" data-page="4.711" data-line="18" id="p4.711.18"></span>τις ἐν τοῖς καλάμοις τόπος κενὸς, ἀλλ’ ἀεὶ μὲν ὁδὸν ἕξει 
<span class="pb" data-page="4.712" id="p4.712"></span>
<span class="lb" data-page="4.712" data-line="1" id="p4.712.1"></span>τὴν εὐρυχωρίαν τοῦ καλάμου τὸ διαῤῥέον πνεῦμα, κενωθήσεται
<span class="lb" data-page="4.712" data-line="2" id="p4.712.2"></span>δ’ οὐδέποθ’ οὕτως, ὡς δεηθῆναί τινος ἑτέρου σώματος
<span class="lb" data-page="4.712" data-line="3" id="p4.712.3"></span>ἀναπληροῦντος τὴν χώραν τοῦ κενωθέντος. 
</p>
</section>
<section id="s4" title="Chapter 4">
<p>
<span class="lb" data-page="4.712" data-line="4" id="p4.712.4"></span>
<span class="milestone ed2page" data-n="157" data-unit="ed2page" id="ed2page.157"></span>Ἐπεὶ τοίνυν τὸ προκείμενον ἱκανῶς
<span class="lb" data-page="4.712" data-line="5" id="p4.712.5"></span>ἀποδέδεικται, τί κωλύει προσθεῖναί τινα καὶ τῶν ἄλλων
<span class="lb" data-page="4.712" data-line="6" id="p4.712.6"></span>ἀτόπων; ἅπαντα μὲν γὰρ διελθεῖν ἀδύνατον, οὕτω πολὺ
<span class="lb" data-page="4.712" data-line="7" id="p4.712.7"></span>πλῆθος αὐτῶν ἐστιν. ἓν μὲν δὴ καὶ πρῶτον ἄτοπον τὸ
<span class="lb" data-page="4.712" data-line="8" id="p4.712.8"></span>δεῖν πάντα ἐπὶ πάσῃ τρώσει, κᾂν τὸ δέρμα μόνον ᾖ τετρωμένον
<span class="lb" data-page="4.712" data-line="9" id="p4.712.9"></span>ὑπὸ τῆς λεπτοτάτης βελόνης, ἁπάσας μὲν τὰς ἀρτηρίας
<span class="lb" data-page="4.712" data-line="10" id="p4.712.10"></span>αἵματος πληροῦσθαι, πυρετὸν δ’ ἐξ ἀνάγκης ἕπεσθαι.
<span class="lb" data-page="4.712" data-line="11" id="p4.712.11"></span>φανερὸν δ’ ἔσται τὸ λεγόμενον, ἁρμοζομένης ἡμῶν τῆς ἀποδείξεως
<span class="lb" data-page="4.712" data-line="12" id="p4.712.12"></span>ἐπ’ αὐτῶν<span class="milestone ed1page" data-n="223" data-unit="ed1page" id="ed1page.223"></span> τῶν κατὰ τὰς ἀρτηρίας τρώσεων.
<span class="lb" data-page="4.712" data-line="13" id="p4.712.13"></span>καὶ μὲν δή μοι νόει βελόνην λεπτὴν διὰ τῆς μασχάλης εἰς
<span class="lb" data-page="4.712" data-line="14" id="p4.712.14"></span>ὅλην τὴν χεῖρα νενεμημένην ἀρτηρίαν. τί τοίνυν συμβήσεται
<span class="lb" data-page="4.712" data-line="15" id="p4.712.15"></span>κατὰ τὸν Ἐρασίστρατον; ἐκκενοῦσθαι μὲν δηλονότι
<span class="lb" data-page="4.712" data-line="16" id="p4.712.16"></span>τὸ κατ’ αὐτὴν πνεῦμα, συγκενοῦσθαι δ’ αὐτῇ καὶ τὸ τῶν
<span class="lb" data-page="4.712" data-line="17" id="p4.712.17"></span>πλησίων ἀρτηριῶν. πλησίον δ’ εἰσὶ τῆς εἰρημένης αἵ τ’ ἀπ’
<span class="lb" data-page="4.712" data-line="18" id="p4.712.18"></span>αὐτῆς εἰς τὴν χεῖρα νεμόμεναι καὶ ἡ μεγάλη ἡ ἀπὸ τῆς ﻿
<span class="pb" data-page="4.713" id="p4.713"></span>
<span class="lb" data-page="4.713" data-line="1" id="p4.713.1"></span>καρδίας, ἀφ’ ἧς αὐτὴ πέφυκεν. ἀλλ’ εἴπερ αὕτη κενωθήσεται,
<span class="lb" data-page="4.713" data-line="2" id="p4.713.2"></span>πᾶσα δήπουθεν ἀνάγκη, πλησίον οὖσαν αὐτῆς τὴν
<span class="lb" data-page="4.713" data-line="3" id="p4.713.3"></span>ἀριστερὰν κοιλίαν τῆς καρδίας συνεκκενοῦσθαι, τήν τ’ ἐπὶ
<span class="lb" data-page="4.713" data-line="4" id="p4.713.4"></span>τὴν κεφαλὴν ἀνιοῦσαν καὶ τὴν ἐπὶ τὴν ῥάχιν καταφερομένην.
<span class="lb" data-page="4.713" data-line="5" id="p4.713.5"></span>εἰ γὰρ ἅπαντι τῷ κενουμένῳ μέρει τῆς ἀρτηρίας τὰ
<span class="lb" data-page="4.713" data-line="6" id="p4.713.6"></span>πλησιάζοντα συνεκκενοῦται, πλησιάζει δὲ ἀεὶ τὰ ἀπ’ αὐτῆς
<span class="lb" data-page="4.713" data-line="7" id="p4.713.7"></span>πεφυκότα, καὶ ἀφ’ ὧν αὐτὴ πέφυκεν, εὔδηλον, ὡς ἥ τ’ ἀριστερὰ
<span class="lb" data-page="4.713" data-line="8" id="p4.713.8"></span>κοιλία τῆς καρδίας καὶ τῶν εἰρημένων ἑκατέρα συνεκκενωθήσεται
<span class="lb" data-page="4.713" data-line="9" id="p4.713.9"></span>τῇ κατὰ τὴν μασχάλην. ἐπεὶ τοίνυν ἀπὸ μὲν
<span class="lb" data-page="4.713" data-line="10" id="p4.713.10"></span>τῆς ἑτέρας αὐτῶν αἱ κατὰ τὸν τράχηλόν τε καὶ τὴν κεφαλὴν
<span class="lb" data-page="4.713" data-line="11" id="p4.713.11"></span>ἅπασαι πεφύκασιν, ἀπὸ δὲ τῆς ἑτέρας αἱ καθ’ ὅλον
<span class="lb" data-page="4.713" data-line="12" id="p4.713.12"></span>τὸ λοιπὸν σῶμα, δῆλον, ὡς καὶ ταύτην ἀνάγκη συνεκκενοῦσθαι
<span class="lb" data-page="4.713" data-line="13" id="p4.713.13"></span>μέχρι τῶν περάτων. ἀλλ’ ὅταν πρῶτον ἐπὶ τὰ πέρατα
<span class="lb" data-page="4.713" data-line="14" id="p4.713.14"></span>τῶν ἀρτηριῶν ἡ κένωσις τοῦ πνεύματος ἐξικνῆται, μεταχεῖσθαι
<span class="lb" data-page="4.713" data-line="15" id="p4.713.15"></span>συμβήσεται κατὰ τὰς ἀναστομώσεις ἐκ τῶν φλεβῶν εἰς
<span class="lb" data-page="4.713" data-line="16" id="p4.713.16"></span>αὐτὰς τὰς ἀρτηρίας αἷμα, καὶ τοῦτο μόνον τῷ κενουμένῳ
<span class="lb" data-page="4.713" data-line="17" id="p4.713.17"></span>πνεύματι, τὸ μὲν ἀπὸ τῶν κάτω μερῶν τοῦ σώματος ἐπὶ τὴν
<span class="lb" data-page="4.713" data-line="18" id="p4.713.18"></span>κατὰ ῥάχιν ἀρτηρίαν καὶ τὴν καρδίαν ἀφικνεῖσθαι, κᾄπειθ’ 
<span class="pb" data-page="4.714" id="p4.714"></span>
<span class="lb" data-page="4.714" data-line="1" id="p4.714.1"></span>οὕτως ἐπὶ τὴν μασχάλην, τὸ δ’ ἀπὸ τοῦ κατὰ τὴν κεφαλὴν
<span class="lb" data-page="4.714" data-line="2" id="p4.714.2"></span>ἐπὶ μὲν τὴν ἄνω φερομένην, τὴν προτέραν, ἑξῆς δ’
<span class="lb" data-page="4.714" data-line="3" id="p4.714.3"></span>ἐπὶ τὸν τράχηλον καὶ τὴν τετρωμένην. οὕτω δὲ καὶ τὸ
<span class="lb" data-page="4.714" data-line="4" id="p4.714.4"></span>διὰ τῶν κατὰ τὴν χεῖρα πασῶν ἀρτηριῶν μεταληφθὲν αἷμα,
<span class="lb" data-page="4.714" data-line="5" id="p4.714.5"></span>τῷ πνεύματι συνακολουθοῦν, ἐπὶ τὴν διῃρημένην ἀρτηρίαν
<span class="lb" data-page="4.714" data-line="6" id="p4.714.6"></span>ἐγχυθήσεται, καὶ πᾶν οὕτω τὸ καθ’ ὅλον τὸν ὄγκον αἷμα
<span class="lb" data-page="4.714" data-line="7" id="p4.714.7"></span>ῥυήσεται πρὸς τὴν διαίρεσιν. ἀλλὰ τοῦτο μὲν καὶ πάνυ
<span class="lb" data-page="4.714" data-line="8" id="p4.714.8"></span>ἀληθές. φαίνεται δὲ διὰ μιᾶς ἀρτηρίας ἡστινοσοῦν τῶν
<span class="lb" data-page="4.714" data-line="9" id="p4.714.9"></span>ἀξιολόγων, εἰ μὴ κωλύσειας αὐτῶν τὴν ῥύσιν, ἅπαν ἐκκενούμενον
<span class="lb" data-page="4.714" data-line="10" id="p4.714.10"></span>τὸ καθ’ ὅλον τὸν ὄγκον αἷμα. μάχεται δ’, ὡς ἐδείξαμεν,
<span class="lb" data-page="4.714" data-line="11" id="p4.714.11"></span>οὐ τοῖς κατὰ τὰς ἀρτηρίας αἷμα περιέχειν φάσκουσιν,
<span class="lb" data-page="4.714" data-line="12" id="p4.714.12"></span>ἀλλ’ Ἐρασιστράτῳ τε καὶ τοῖς οἰκείοις, ὄργανα τοῦ ζωτικοῦ
<span class="lb" data-page="4.714" data-line="13" id="p4.714.13"></span>πνεύματος ὑπάρχειν αὐτάς. ἀναγκαῖον γὰρ ἔσται, βελόνῃ
<span class="lb" data-page="4.714" data-line="14" id="p4.714.14"></span>τρωθείσης τῆς εἰρημένης ἀρτηρίας, πρῶτον μὲν ἐκκενοῦσθαι
<span class="lb" data-page="4.714" data-line="15" id="p4.714.15"></span>τὸ ζωτικὸν πνεῦμα πᾶν, ἔπειτα δὲ εἰς ἁπάσας τὰς
<span class="lb" data-page="4.714" data-line="16" id="p4.714.16"></span>ἀρτηρίας αἷμα μεταχεῖσθαι· τὸ δὲ πάντων δεινότατον, ὅτι
<span class="lb" data-page="4.714" data-line="17" id="p4.714.17"></span>καὶ εἰς αὐτὴν τὴν ἀριστερὰν κοιλίαν τῆς καρδίας. εἶτα πῶς
<span class="lb" data-page="4.714" data-line="18" id="p4.714.18"></span>οὐκ ἐπνίγη τὸ ζῶον, αἵματος ἐμπλησθείσης τῆς κοιλίας 
<span class="pb" data-page="4.715" id="p4.715"></span>
<span class="lb" data-page="4.715" data-line="1" id="p4.715.1"></span>ταύτης, ἢ οὐκ ἀπέθανεν ἔμπροσθεν, ἡνίκα ἐξεκενοῦτο τὸ
<span class="lb" data-page="4.715" data-line="2" id="p4.715.2"></span>πνεῦμα τὸ ζωτικὸν, ἢ τὰς τῶν μυῶν κινήσεις οὐκ ἀπέλειπεν,
<span class="lb" data-page="4.715" data-line="3" id="p4.715.3"></span>ἢ τὰς αὐτῶν τῶν ἀρτηριῶν οὐκ ἐβλάβη, <span class="milestone ed2page" data-n="158" data-unit="ed2page" id="ed2page.158"></span>ἢ πυρετὸς
<span class="lb" data-page="4.715" data-line="4" id="p4.715.4"></span>οὐκ ἠκολούθησεν αὐτῷ; πάντα γὰρ ταῦτα ἀναγκαῖον
<span class="lb" data-page="4.715" data-line="5" id="p4.715.5"></span>ἦν συμπίπτειν κατὰ τὸν Ἐρασίστρατον οὕτως, ὅτε μήτε τὰς
<span class="lb" data-page="4.715" data-line="6" id="p4.715.6"></span>κινήσεις τῶν ἀρτηριῶν ὑπελάμβανε τεταγμένας διαμεῖναι
<span class="lb" data-page="4.715" data-line="7" id="p4.715.7"></span>δύνασθαι, μηδὲ τὴν τοῦ πνεύματος χορηγίαν ἐν ἅπασι
<span class="lb" data-page="4.715" data-line="8" id="p4.715.8"></span>τοῖς μορίοις ἀκώλυτον, ὅτι μὴ κενὰ παντελῶς αἵματος ὑπάρχουσιν,
<span class="lb" data-page="4.715" data-line="9" id="p4.715.9"></span>ἕπεσθαί τε πυρετὸν ἐξ ἀνάγκης, ὅταν εἰς τὸ ἐντὸς
<span class="lb" data-page="4.715" data-line="10" id="p4.715.10"></span>τῶν βουβώνων καὶ μασχαλῶν ἀρτηρίας αἵματος παρέμπτωσις
<span class="lb" data-page="4.715" data-line="11" id="p4.715.11"></span>γένηται. καὶ μὴν οὐδὲν τούτων φαίνεται συμπίπτον τῷ ζώῳ.
<span class="lb" data-page="4.715" data-line="12" id="p4.715.12"></span>πειραθῆναι δὲ ἔστι παντὶ τῷ βουλομένῳ, καθότι καὶ ἡμεῖς
<span class="lb" data-page="4.715" data-line="13" id="p4.715.13"></span>ἐπειράθημεν πολλάκις τρώσαντες τὴν προειρημένην ἀρτηρίαν.
<span class="lb" data-page="4.715" data-line="14" id="p4.715.14"></span>οὐ χαλεπῶς δὲ ἐξευρήσεις αὐτὴν καὶ πρὶν γυμνῶσαι
<span class="lb" data-page="4.715" data-line="15" id="p4.715.15"></span>τὸ δέρμα τῷ σφυγμῷ τεκμαιρόμενος. διασημαίνει γὰρ ἡ
<span class="lb" data-page="4.715" data-line="16" id="p4.715.16"></span>κίνησις ἐν μὲν τοῖς ἰσχνοῖς ζώοις ἐπιπλέον, ἐν δὲ τοῖς πίοσιν
<span class="lb" data-page="4.715" data-line="17" id="p4.715.17"></span>πλησίον τοῦ κατ’ ὀλέκρανον ἄρθρου. ταύτῃ τοίνυν, εἴπερ
<span class="lb" data-page="4.715" data-line="18" id="p4.715.18"></span>ἂν δεήσῃ, τιτρώσεις, ᾒ γραφεῖον ὀρθώσας καὶ καθιεὶς, 
<span class="pb" data-page="4.716" id="p4.716"></span>
<span class="lb" data-page="4.716" data-line="1" id="p4.716.1"></span>ἢ βελόνην, ἤ τι τῶν ἰατρικῶν μαχαιρίων τῶν ἰσχνῶν, ἤ τι
<span class="lb" data-page="4.716" data-line="2" id="p4.716.2"></span>τῶν παραπλησίων ὀργάνων, ὅσα βραχεῖαν δύναται ποιῆσαι
<span class="lb" data-page="4.716" data-line="3" id="p4.716.3"></span>τὴν διαίρεσιν, ἵνα τά τ’ ἄλλα πάνθ’, ὅσα πρόσθεν εἴρηται,
<span class="lb" data-page="4.716" data-line="4" id="p4.716.4"></span>κατὰ τὸν τόπον ἀποδείξῃς αὐτῶν, καὶ ὡς οὐδὲν οὔθ’ αἱ
<span class="lb" data-page="4.716" data-line="5" id="p4.716.5"></span>τῶν ἀρτηριῶν κινήσεις οὔθ’ αἱ τῶν μυῶν παραβλάπτονται.
<span class="lb" data-page="4.716" data-line="6" id="p4.716.6"></span>μὴ τοίνυν ὅτι μεγάλης ἀρτηρίας τιτρωσκομένης ἀνάγκη
<span class="lb" data-page="4.716" data-line="7" id="p4.716.7"></span>ταῦτα συμβαίνειν, ἀλλὰ καὶ μικρᾶς τῆς τυχούσης καὶ τοῦ
<span class="lb" data-page="4.716" data-line="8" id="p4.716.8"></span>δέρματος μόνον. οὐ γὰρ τοῦτο βούλεται πλέγμα τῶν τριῶν
<span class="lb" data-page="4.716" data-line="9" id="p4.716.9"></span>ἀγγείων ὑπάρχειν, ὥστ’, εἰ καθ’ ὁτιοῦν αὐτῶν μέρος νύξειας
<span class="lb" data-page="4.716" data-line="10" id="p4.716.10"></span>βελόνῃ λεπτῇ, πάντως τὰ τρία γένη τῶν ἀγγείων τετρώσεται.
<span class="lb" data-page="4.716" data-line="11" id="p4.716.11"></span>νυττέσθω τοίνυν τὸ κατὰ τὸν βραχίονα δέρμα τὸ ἐπικείμενον
<span class="lb" data-page="4.716" data-line="12" id="p4.716.12"></span>τῇ κατὰ τὰς μασχάλας ἀρτηρίᾳ, εἶτ’ ἐκκενούσθω
<span class="lb" data-page="4.716" data-line="13" id="p4.716.13"></span>τὸ διὰ τῆς ἀδήλου μὲν πρὸς τὴν ὄψιν διαπνοῆς, ὅπερ
<span class="lb" data-page="4.716" data-line="14" id="p4.716.14"></span>Ἐρασίστρατος βούλεται γίγνεσθαι, τετρωμένης ἀρτηρίας
<span class="lb" data-page="4.716" data-line="15" id="p4.716.15"></span>πνεῦμα, συνεκκενούσθω δ’ αὐτῷ καὶ τὸ συνεχὲς τὸ κατὰ
<span class="lb" data-page="4.716" data-line="16" id="p4.716.16"></span>τὴν ὑποκειμένην ἀρτηρίαν τὴν μεγάλην, τὴν διὰ τῆς μασχάλης.
<span class="lb" data-page="4.716" data-line="17" id="p4.716.17"></span>πάντη γάρ που τό γε ἐπικείμενον τοῖς μορίοις τοῦ
<span class="lb" data-page="4.716" data-line="18" id="p4.716.18"></span>σώματος δέρμα πρὸς τῶν ὑποκειμένων ἀρτηριῶν ἀποφύσεις
<span class="lb" data-page="4.716" data-line="19" id="p4.716.19"></span>τινὰς λαμβάνει· ἀλλ’ εἰ καὶ παρ’ ἄλλων τινῶν, οὐδὲν ἐμοί 
<span class="pb" data-page="4.717" id="p4.717"></span>
<span class="lb" data-page="4.717" data-line="1" id="p4.717.1"></span>γ’ οὖν διαφέρει. συνεκκενωθήσονται γὰρ, αἵτινες ἂν
<span class="lb" data-page="4.717" data-line="2" id="p4.717.2"></span>ὦσι, ταῖς κατὰ τὸ τιτρωσκόμενον δέρμα συνεχέσιν, ἐκείναις
<span class="lb" data-page="4.717" data-line="3" id="p4.717.3"></span>δὲ αἱ λοιπαὶ πᾶσαι· ταῦτα γὰρ ἐδείχθη μικρῷ πρόσθεν.
<span class="lb" data-page="4.717" data-line="4" id="p4.717.4"></span>εἶτα πῶς οὐκ ἄτοπον, κᾂν εἰ τῇ λεπτοτάτῃ βελόνῃ
<span class="lb" data-page="4.717" data-line="5" id="p4.717.5"></span>τρωθείη τὸ δέρμα, εὐθὺς οὕτω πάσας μὲν ἐμπίπλασθαι
<span class="lb" data-page="4.717" data-line="6" id="p4.717.6"></span>τὰς ἀρτηρίας αἵματος, πυρετὸν δ’ ἐξ ἀνάγκης ἕπεσθαι; 
</p>
</section>
<section id="s5" title="Chapter 5">
<p>
<span class="lb" data-page="4.717" data-line="7" id="p4.717.7"></span>Πρὸς ταῦτ’ ἐγὼ μὲν ᾠόμην αὐτὸς μήτ’
<span class="lb" data-page="4.717" data-line="8" id="p4.717.8"></span>ἀντιλέξειν μηδένα, μαθήσεσθαί τε τὰ κακῶς ἐγνωσμένα.
<span class="lb" data-page="4.717" data-line="9" id="p4.717.9"></span>οὐ μὴν ἐθέλουσί γε, ἀλλ’ ὥσπερ οἱ παντελῶς ἰδιῶται παλαισμάτων,
<span class="lb" data-page="4.717" data-line="10" id="p4.717.10"></span>οὐ γνωρίζοντες κείμενον ἐπὶ γῆς ἐνίοτε τὸν νῶτον
<span class="lb" data-page="4.717" data-line="11" id="p4.717.11"></span>αὑτῶν, ἔχονται τραχήλου τῶν καταβαλόντων, οὐδ’ ἐπιτρέποντες
<span class="lb" data-page="4.717" data-line="12" id="p4.717.12"></span>ἀναστῆναι, τὸν αὐτὸν τρόπον καὶ οὗτοι ἀμαθεῖς
<span class="lb" data-page="4.717" data-line="13" id="p4.717.13"></span>ὄντες τῶν ἐν τοῖς λόγοις πτωμάτων, οὐκ ἐπιτρέπουσιν ἀπαλλάττεσθαι,
<span class="lb" data-page="4.717" data-line="14" id="p4.717.14"></span>κενάς τινας ἀεὶ στροφὰς στρεφόμενοι καὶ παντοίως
<span class="lb" data-page="4.717" data-line="15" id="p4.717.15"></span>λογιζόμενοι, μέχρι τοῦ, μισήσαντός τινος τὴν ἀναισχυντίαν
<span class="lb" data-page="4.717" data-line="16" id="p4.717.16"></span>ἅμα καὶ τὴν ἀμαθίαν αὐτῶν, ἀποδυσπετήσαντας
<span class="lb" data-page="4.717" data-line="17" id="p4.717.17"></span>χωρισθῆναι. οἵ γε καὶ νῦν οὐκ αἰδοῦνται λέγοντες, ὡς ἐκ ﻿
<span class="pb" data-page="4.718" id="p4.718"></span>
<span class="lb" data-page="4.718" data-line="1" id="p4.718.1"></span>τῶν πλησίων μόνων συναναστομώσεων ἡ μετάληψις ταῖς
<span class="lb" data-page="4.718" data-line="2" id="p4.718.2"></span>ἀρτηρίαις <span class="milestone ed2page" data-n="159" data-unit="ed2page" id="ed2page.159"></span>τοῦ αἵματος γίγνεται, μὴ μεμνημένοι μήθ’
<span class="lb" data-page="4.718" data-line="3" id="p4.718.3"></span>ὅτι τὰς ἐσχάτας αὐτὸς Ἐρασίστρατος εἴρηκε κενοῦσθαι πρώτας,
<span class="lb" data-page="4.718" data-line="4" id="p4.718.4"></span>μήθ’ ὅτι φαίνεται τοῦτ’ ἐναργῶς, ἐφ’ ὧν αὐτὸς ἐκεῖνος
<span class="lb" data-page="4.718" data-line="5" id="p4.718.5"></span>ἔγραψεν ἀνατομῶν. ἐν γὰρ τῷ διαιρεῖσθαι τὸ ἐπιγάστριον
<span class="lb" data-page="4.718" data-line="6" id="p4.718.6"></span>ἅμα τῷ περιτοναίῳ κατὰ τὸ μεσεντέριον ἀρτηρίας
<span class="lb" data-page="4.718" data-line="7" id="p4.718.7"></span>ἰδεῖν ἔστι σαφῶς, ἐπὶ μὲν τῶν νεοθηλῶν ἐρίφων γάλακτος
<span class="lb" data-page="4.718" data-line="8" id="p4.718.8"></span>πλήρεις, ἐπὶ δὲ τῶν τελείων ζώων ἀλλοίας, οὐ μὴν πνεῦμά
<span class="lb" data-page="4.718" data-line="9" id="p4.718.9"></span>γε μόνον ὤφθησαν ἔχουσαι πώποτε, καθάπερ οὐδ’ ἄλλη
<span class="lb" data-page="4.718" data-line="10" id="p4.718.10"></span>τις ἀρτηρία γυμνωθεῖσα. νομίζω δ’ αὐτοὺς εἰς τοσοῦτο
<span class="lb" data-page="4.718" data-line="11" id="p4.718.11"></span>ἀμαθεῖς εἶναι τῶν κατὰ τὰς ἀνατομὰς φαινομένων, ὡς
<span class="lb" data-page="4.718" data-line="12" id="p4.718.12"></span>μηδ’ αὐτοὺς τοῦτο γινώσκειν, ὅτι καλῶς εἴρηκεν ὁ Ἐρασίστρατος
<span class="lb" data-page="4.718" data-line="13" id="p4.718.13"></span>ἐσχατιὰς τὰς κατὰ τὸ μεσεντέριον ἀρτηρίας, παραβάλλων
<span class="lb" data-page="4.718" data-line="14" id="p4.718.14"></span>αὐτὰς δηλονότι ταῖς κατ’ ἐπιγάστριον. οἴονται γὰρ
<span class="lb" data-page="4.718" data-line="15" id="p4.718.15"></span>ἴσως, ὅτι τῇ θέσει πλησίον εἰσὶν, οὕτω καὶ τῇ συνεχείᾳ
<span class="lb" data-page="4.718" data-line="16" id="p4.718.16"></span>πλησίον ὑπάρχειν αὐτὰς, οὐκ εἰδότες, ὡς ἀπὸ τῆς ἐπὶ τῇ
<span class="lb" data-page="4.718" data-line="17" id="p4.718.17"></span>ῥάχει μεγάλης ἀρτηρίας ἑκάτεραι πεφύκασιν, αἱ μὲν κατὰ 
<span class="pb" data-page="4.719" id="p4.719"></span>
<span class="lb" data-page="4.719" data-line="1" id="p4.719.1"></span>τὸ μεσεντέριον ἅπασαι, τῶν δὲ κατ’ ἐπιγάστριον αἱ πλεῖσται.
<span class="lb" data-page="4.719" data-line="2" id="p4.719.2"></span>καί <span class="milestone ed1page" data-n="224" data-unit="ed1page" id="ed1page.224"></span>τινες καὶ ἀπὸ βουβώνων ἀνιοῦσαι καὶ αἱ ἀπὸ
<span class="lb" data-page="4.719" data-line="3" id="p4.719.3"></span>τοῦ στέρνου κατιοῦσαι συνεχεῖς εἰσι ταῖς κατὰ τὸ μεσεντέριον
<span class="lb" data-page="4.719" data-line="4" id="p4.719.4"></span>ἀρτηρίαις διὰ τῆς μεγάλης τῆς κατὰ τὴν ῥάχιν. οὔκουν
<span class="lb" data-page="4.719" data-line="5" id="p4.719.5"></span>ἐνδέχεται διαδοθῆναι τὸ πάθος ἀπὸ τῶν ἑτέρων ἐπὶ τὰς
<span class="lb" data-page="4.719" data-line="6" id="p4.719.6"></span>ἑτέρας, οὔτ’ οὖν κένωσιν, οὔτ’ ἄλλο οὐδὲν, μὴ διὰ τῆς ἐπὶ
<span class="lb" data-page="4.719" data-line="7" id="p4.719.7"></span>τῇ ῥάχει πρότερον ὁδοιπορῆσαν. ᾧ γὰρ δὴ ἔοικε μάλιστα,
<span class="lb" data-page="4.719" data-line="8" id="p4.719.8"></span>καὶ δὴ πειράσομαι φράσαι. νόησόν μοι τὴν μὲν ἀρτηρίαν
<span class="lb" data-page="4.719" data-line="9" id="p4.719.9"></span>τὴν ἐπὶ τῇ ῥάχει καθάπερ τι δένδρου πρέμνον, τὰς δ’
<span class="lb" data-page="4.719" data-line="10" id="p4.719.10"></span>ἀπ’ αὐτῆς φυομένας οἷον κλάδους. ἴσαι δ’ αὗται σχιζόμεναι
<span class="lb" data-page="4.719" data-line="11" id="p4.719.11"></span>τελευτῶσιν οἷον βλαστήματά τινα καὶ φύλλα. ὡς
<span class="lb" data-page="4.719" data-line="12" id="p4.719.12"></span>οὖν τὰ φύλλα πολλάκις ἀπὸ διαφερόντων πλησίον μέν ἐστιν
<span class="lb" data-page="4.719" data-line="13" id="p4.719.13"></span>τῇ θέσει, ποῤῥωτάτω δὲ τῇ πρὸς ἄλληλα συνεχείᾳ, (διὰ
<span class="lb" data-page="4.719" data-line="14" id="p4.719.14"></span>μέσου γὰρ ἑνοῦται τοῦ πρέμνου,) τὸν αὐτὸν τρόπον καὶ αἳ
<span class="lb" data-page="4.719" data-line="15" id="p4.719.15"></span>κατ’ ἐπιγάστριον ἀρτηρίαι ταῖς κατὰ μεσεντέριον ἐγγυτάτω
<span class="lb" data-page="4.719" data-line="16" id="p4.719.16"></span>κείμεναι διὰ μακροτάτου συνάπτονται. εἰς οὖν τὰς ἐσχάτας
<span class="lb" data-page="4.719" data-line="17" id="p4.719.17"></span>ἀρτηρίας (τοῦτο γὰρ ἐξ ἀρχῆς ἐλέγετο) μεταχεῖται πρότερον 
<span class="pb" data-page="4.720" id="p4.720"></span>
<span class="lb" data-page="4.720" data-line="1" id="p4.720.1"></span>ἢ εἰς τὰς ἄλλας ἁπάσας τὸ αἷμα, καὶ διὰ τοῦτ’
<span class="lb" data-page="4.720" data-line="2" id="p4.720.2"></span>ἀναγκαῖον, ἵν’ ἐπὶ τὰς τετρωμένας ἀφίκηται, ἅπαν ἐκκενωθῆναι
<span class="lb" data-page="4.720" data-line="3" id="p4.720.3"></span>τὸ ζωτικὸν αἷμα. τοῦτο δ’ ὡς ἄτοπόν ἐστιν, ἔμπροσθεν
<span class="lb" data-page="4.720" data-line="4" id="p4.720.4"></span>ἐδείχθη. τάχ’ οὖν ἤδη τις θαυμάζοι τε καὶ ζητοίη,
<span class="lb" data-page="4.720" data-line="5" id="p4.720.5"></span>πόθεν ἐπῆλθε συνετοῖς οὕτως ἀνδράσιν ἄτοπον ἐσχάτως προελέσθαι
<span class="lb" data-page="4.720" data-line="6" id="p4.720.6"></span>δόγμα. οὐ γὰρ δὴ ἀπὸ νοῦ γε καταπεσόντες, ἀλλὰ
<span class="lb" data-page="4.720" data-line="7" id="p4.720.7"></span>πάντες ὑπό τινων πιθανῶν ἀναπεισθέντες ἐπὶ τοῦθ’ ἧκον.
<span class="lb" data-page="4.720" data-line="8" id="p4.720.8"></span>ἀφ’ ὧν μὲν οὖν ἐπείσθησαν, αὐτοὶ διὰ τῶν ἰδίων δηλώσουσι
<span class="lb" data-page="4.720" data-line="9" id="p4.720.9"></span>γραμμάτων. ὅτι δὲ πιθανοῖς μὲν, οὐ μὴν ἀληθέσιν ἠκολούθησαν
<span class="lb" data-page="4.720" data-line="10" id="p4.720.10"></span>λογισμοῖς, ἐγὼ πειράσομαι δεῖξαι, πρότερόν γε
<span class="lb" data-page="4.720" data-line="11" id="p4.720.11"></span>τὸ καθόλου περὶ πάντων τοὺς λογισμοὺς σφάλμα διὰ βραχέων
<span class="lb" data-page="4.720" data-line="12" id="p4.720.12"></span>ὑπομνήσας. ἁπάντων γὰρ τῶν εἰς γνῶσιν ἀνθρωπίνην
<span class="lb" data-page="4.720" data-line="13" id="p4.720.13"></span>ἡκόντων τὰ μὲν αἰσθήσει, τὰ δὲ λόγῳ φωρᾶται. καὶ τοίνυν
<span class="lb" data-page="4.720" data-line="14" id="p4.720.14"></span>ὥσπερ τὰς αἰσθήσεις πολλὰ τῶν αἰσθητῶν καταφεύγει
<span class="lb" data-page="4.720" data-line="15" id="p4.720.15"></span>κατὰ τὰς πολλὰς αἰτίας, οὕτω καὶ τὸν λόγον. ὁ μὲν δὴ
<span class="lb" data-page="4.720" data-line="16" id="p4.720.16"></span>φιλαλήθης ἀνὴρ οὔτε τῶν ἐναργῶς γιγνωσκομένων ἀφίσταται
<span class="lb" data-page="4.720" data-line="17" id="p4.720.17"></span>διὰ τὴν τῶν ἀδήλων ἀγνωσίαν, οὔτε τοῖς ἀγνώστοις 
<span class="pb" data-page="4.721" id="p4.721"></span>
<span class="lb" data-page="4.721" data-line="1" id="p4.721.1"></span>συγκατατίθεται διὰ τὴν τῶν ἐναργῶν γνῶσιν. ὁ δὲ μὴ
<span class="lb" data-page="4.721" data-line="2" id="p4.721.2"></span>τοιοῦτος ἢ τοῖς ἀδήλοις συνηπόρησε τὰ γινωσκόμενα, ἢ
<span class="lb" data-page="4.721" data-line="3" id="p4.721.3"></span>διὰ τοῦτο καὶ τὸ ἄδηλον προσήκατο. πεπόνθασι δὲ τὸ μὲν
<span class="lb" data-page="4.721" data-line="4" id="p4.721.4"></span>πρότερον οἱ Σκεπτικοὶ, τὸ δὲ δεύτερον οἱ πλεῖστοι τῶν
<span class="lb" data-page="4.721" data-line="5" id="p4.721.5"></span>Δογματικῶν. πῶς μὲν οὖν ἄν τις μηδὲν τοιοῦτο σφάλλοιτο,
<span class="lb" data-page="4.721" data-line="6" id="p4.721.6"></span>δι’ ἑτέρων δεδήλωται. 
</p>
</section>
<section id="s6" title="Chapter 6">
<p>
<span class="lb" data-page="4.721" data-line="7" id="p4.721.7"></span>
<span class="milestone ed2page" data-n="160" data-unit="ed2page" id="ed2page.160"></span>Νυνὶ δὲ τοῖς περὶ τὸν Ἐρασίστρατον
<span class="lb" data-page="4.721" data-line="8" id="p4.721.8"></span>ἐνδείξασθαι τὸ σφάλμα πειράσομαι. οὐ γὰρ ἐξ οἰκείων
<span class="lb" data-page="4.721" data-line="9" id="p4.721.9"></span>ἀποδείξεων αἵματος κενὰς τὰς ἀρτηρίας ἀπεφήναντο, ἀλλ’
<span class="lb" data-page="4.721" data-line="10" id="p4.721.10"></span>ἐξ ὧν ἠπόρησαν ἐν ἑτέροις, ἀπιστήσαντες τῷ ἐναργῶς, παραπλήσιόν
<span class="lb" data-page="4.721" data-line="11" id="p4.721.11"></span>τι παθόντες τοῖς τὴν κίνησιν ἀνελοῦσιν, ὅτι τὸν
<span class="lb" data-page="4.721" data-line="12" id="p4.721.12"></span>κατ’ αὐτῶν λόγον ἠπόρησαν διαλύσασθαι. βέλτιον δ’ οἶμαι
<span class="lb" data-page="4.721" data-line="13" id="p4.721.13"></span>τὴν μὲν κίνησιν ὡς ἐναργὲς πρᾶγμα τιθέναι, τὸν δὲ κατ’
<span class="lb" data-page="4.721" data-line="14" id="p4.721.14"></span>αὐτοὺς λόγον ἐπὶ σχολῆς πειρᾶσθαι διαλύεσθαι· ὡσαύτως
<span class="lb" data-page="4.721" data-line="15" id="p4.721.15"></span>δὲ καὶ τὰς ἀρτηρίας, ὅτι μὲν αἷμα περιέχουσιν, ἐκ τοῦ,
<span class="lb" data-page="4.721" data-line="16" id="p4.721.16"></span>κᾂν λεπτοτάτῃ τρωθεῖεν βελόνῃ, παραχρῆμα φαίνεσθαι προχεόμενον 
<span class="pb" data-page="4.722" id="p4.722"></span>
<span class="lb" data-page="4.722" data-line="1" id="p4.722.1"></span>αὐτὸ συγχωρεῖν, διὰ τί δὲ μηδὲν ἡ φύσις εἰκῆ
<span class="lb" data-page="4.722" data-line="2" id="p4.722.2"></span>ποιοῦσα διττὸν τῶν ἀγγείων γένος ἐδημιούργησεν μιᾶς ὕλης
<span class="lb" data-page="4.722" data-line="3" id="p4.722.3"></span>περιεκτικὸν, ἰδίᾳ ζητεῖν· οὕτω δὴ καὶ τὸ, πῶς εἰς ἅπαν τὸ
<span class="lb" data-page="4.722" data-line="4" id="p4.722.4"></span>σῶμα κομισθήσεται τὸ διὰ τῆς εἰσπνοῆς ἑλκόμενον πνεῦμα,
<span class="lb" data-page="4.722" data-line="5" id="p4.722.5"></span>τῶν ἀρτηριῶν αἷμα περιεχουσῶν, ἢ μὴ κομιζομένων, πῶς
<span class="lb" data-page="4.722" data-line="6" id="p4.722.6"></span>αἱ κατὰ προαίρεσιν κινήσεις ἔσονται, ἢ πῶς ἡ κατ’ αὐτὰς
<span class="lb" data-page="4.722" data-line="7" id="p4.722.7"></span>τὰς ἀρτηρίας κίνησις ἀπαραπόδιστος μένει, μὴ δυναμένη
<span class="lb" data-page="4.722" data-line="8" id="p4.722.8"></span>συνοικεῖν ἀμάχως πνεύματι ὑγρῷ. τὰ γὰρ τοιαῦτα προβλήματα
<span class="lb" data-page="4.722" data-line="9" id="p4.722.9"></span>μέν ἐστιν ἴδιά τε καὶ καθ’ ἑαυτὰ προβάλλεσθαί τε
<span class="lb" data-page="4.722" data-line="10" id="p4.722.10"></span>καὶ ζητεῖσθαι δίκαια, καὶ τάχ’ ἂν τῶν καὶ ἄπειρα νομισθέντι,
<span class="lb" data-page="4.722" data-line="11" id="p4.722.11"></span>οὐ μὴν ἱκανά γε τὸ ἐναργὲς ἀνατρέπειν. αὐτίκα
<span class="lb" data-page="4.722" data-line="12" id="p4.722.12"></span>γέ τοι τὸ πρῶτον αὐτῶν εἰρημένον ὁμοιότατόν ἐστιν, ὡς
<span class="lb" data-page="4.722" data-line="13" id="p4.722.13"></span>εἰ καὶ τοῖς μηρυκάζουσι ζώοις θεασάμενος πλέονας κοιλίας,
<span class="lb" data-page="4.722" data-line="14" id="p4.722.14"></span>τὴν μὲν τῆς τροφῆς ὑποδεκτικὴν εἶναι λέγοι, τὴν δὲ τοῦ
<span class="lb" data-page="4.722" data-line="15" id="p4.722.15"></span>πόματος, τὴν δὲ τοῦ πνεύματος, οὐ γὰρ τὴν μηδὲν εἰκῆ
<span class="lb" data-page="4.722" data-line="16" id="p4.722.16"></span>ποιοῦσαν φύσιν ὑποδοχῆς ἕνεκα μιᾶς ὕλης πολλὰς ἐργάσασθαι
<span class="lb" data-page="4.722" data-line="17" id="p4.722.17"></span>τὰς γαστέρας. ὡς γὰρ κᾀνταῦθα χρεία τίς ἐστιν ﻿
<span class="pb" data-page="4.723" id="p4.723"></span>
<span class="lb" data-page="4.723" data-line="1" id="p4.723.1"></span>ἑτέρα, δι’ ἣν αἱ πολλαὶ γεγόνασι, καίτοι γε τὴν αὐτὴν
<span class="lb" data-page="4.723" data-line="2" id="p4.723.2"></span>ὕλην ὑποδεχόμεναι, οὕτως ἔχει καὶ περὶ τῶν ἀρτηριῶν καὶ
<span class="lb" data-page="4.723" data-line="3" id="p4.723.3"></span>τῶν φλεβῶν. αἷμα γὰρ ἀμφότεραι περιέχουσιν, ὡς ὁ πρόσθεν
<span class="lb" data-page="4.723" data-line="4" id="p4.723.4"></span>λόγος ἀπέδειξε. διάφοροι δὲ τῇ κατασκευῇ γεγόνασι
<span class="lb" data-page="4.723" data-line="5" id="p4.723.5"></span>χρείας τινὸς ἕνεκεν, ἣν ἐν ἑτέροις ὑπομνήμασιν διέξιμεν.
<span class="lb" data-page="4.723" data-line="6" id="p4.723.6"></span>αἱ κατὰ προαίρεσιν ἔσονται κινήσεις, ἢ πῶς αἱ τῶν ἀρτηριῶν
<span class="lb" data-page="4.723" data-line="7" id="p4.723.7"></span>τεταγμέναι φυλαχθήσονται, καὶ πῶς ἀμαχεὶ δύναται
<span class="lb" data-page="4.723" data-line="8" id="p4.723.8"></span>συνεῖναι τὸ αἷμα τῷ πνεύματι. ὥσπερ γὰρ ὁμολογούμενον
<span class="lb" data-page="4.723" data-line="9" id="p4.723.9"></span>λαμβάνοντες, τὸ δεῖν ἀπὸ τῆς καρδίας αὐταῖς ἐπιπέμπεσθαι
<span class="lb" data-page="4.723" data-line="10" id="p4.723.10"></span>τὸ πνεῦμα, τὰ λοιπὰ συμπεραίνουσιν, οὐκ εἰδότες,
<span class="lb" data-page="4.723" data-line="11" id="p4.723.11"></span>ὡς καὶ τοῦτ’ αὐτὸ μοχθηρόν ἐστιν, καὶ ῥᾳδίως ὅπη παρακρούεται
<span class="lb" data-page="4.723" data-line="12" id="p4.723.12"></span>φωραθῆναι δύναται. γυμνοῦντες οὖν ἡμεῖς ἑκάστοτε
<span class="lb" data-page="4.723" data-line="13" id="p4.723.13"></span>μεγάλας ἀρτηρίας, ἃς ἐνδέχεται, μάλιστα δ’ ἐνδέχεται
<span class="lb" data-page="4.723" data-line="14" id="p4.723.14"></span>τὰς κατὰ κῶλα, τοὺς Ἐρασιστρατείους ἐρωτῶμεν, εἰ
<span class="lb" data-page="4.723" data-line="15" id="p4.723.15"></span>κᾂν νῦν γοῦν, ὁπότε γεγύμνωνται, δοκοῦσιν ἐν αὐταῖς ἔχειν
<span class="lb" data-page="4.723" data-line="16" id="p4.723.16"></span>αἷμα. οἱ δ’ ἐξ ἀνάγκης ὁμολογοῦσιν, ἅμα μὲν ὅτι καὶ 
<span class="pb" data-page="4.724" id="p4.724"></span>
<span class="lb" data-page="4.724" data-line="1" id="p4.724.1"></span>αὐτὸς Ἐρασίστρατος αὐτὰς ἐν τῷ διαιρεῖσθαι τὸ δέρμα
<span class="lb" data-page="4.724" data-line="2" id="p4.724.2"></span>παρέμπτωσιν αἵματος ἐκ τῆς ἀρτηρίας γίγνεσθαί φησιν, ἅμα
<span class="lb" data-page="4.724" data-line="3" id="p4.724.3"></span>δ’ ὅτι καὶ τὸ φαινόμενον οὕτως ἔχει. βρόχῳ γὰρ ἡμεῖς
<span class="lb" data-page="4.724" data-line="4" id="p4.724.4"></span>ἑκατέρωθεν τὰς γεγυμνωμένας ἀρτηρίας διαλαμβάνοντες,
<span class="lb" data-page="4.724" data-line="5" id="p4.724.5"></span>εἶτ’ ἐκτέμνοντες τοὐν μέσῳ, δείκνυμεν αἵματος μεστάς. ἀλλὰ
<span class="lb" data-page="4.724" data-line="6" id="p4.724.6"></span>πῶς, φασὶν, εἰς ὅλον τὸ σῶμα κομισθήσεται τὸ διὰ τῆς
<span class="lb" data-page="4.724" data-line="7" id="p4.724.7"></span>ἀναπνοῆς ἑλκόμενον πνεῦμα τῶν ἀρτηριῶν αἷμα περιεχουσῶν;
<span class="lb" data-page="4.724" data-line="8" id="p4.724.8"></span>τίς δ’ ἀνάγκη τοῦτο γίγνεσθαι; δύναται γὰρ ἅπαν
<span class="lb" data-page="4.724" data-line="9" id="p4.724.9"></span>ἀντεκπνεῖσθαι, καθάπερ τοῖς πλείστοις <span class="milestone ed2page" data-n="161" data-unit="ed2page" id="ed2page.161"></span>τε καὶ ἀκριβεστάτοις
<span class="lb" data-page="4.724" data-line="10" id="p4.724.10"></span>ἔδοξεν ἰατροῖς τε ἅμα καὶ φιλοσόφοις, οἳ μὴ τῆς
<span class="lb" data-page="4.724" data-line="11" id="p4.724.11"></span>οὐσίας, ἀλλὰ τῆς ποιότητος αὐτοῦ δεῖσθαί φασι τὴν καρδίαν
<span class="lb" data-page="4.724" data-line="12" id="p4.724.12"></span>ἐμψύχεσθαι ποθοῦσαν, καὶ ταύτην εἶναι χρείαν τῆς
<span class="lb" data-page="4.724" data-line="13" id="p4.724.13"></span>ἀναπνοῆς. λαμβάνουσιν οὖν οἱ περὶ τὸν Ἐρασίστρατον
<span class="lb" data-page="4.724" data-line="14" id="p4.724.14"></span>κᾀνταῦθα τὸ ζητούμενον αὐτὸ, πρὶν ἀποδεῖξαι, δέον αὐτὸ
<span class="lb" data-page="4.724" data-line="15" id="p4.724.15"></span>τοῦτο πάλιν ἰδίᾳ ζητεῖν, ὥσπερ ἡμεῖς πεποιήκαμεν, καὶ
<span class="lb" data-page="4.724" data-line="16" id="p4.724.16"></span>πάντες ὅσοι τάξει περὶ τῶν πραγμάτων σκοπούμενοι, καὶ
<span class="lb" data-page="4.724" data-line="17" id="p4.724.17"></span>πάντες ὁμοῦ ζητοῦντές τε καὶ πράττοντες. ἀποδέδεικται δ’ 
<span class="pb" data-page="4.725" id="p4.725"></span>
<span class="lb" data-page="4.725" data-line="1" id="p4.725.1"></span>ἡμῖν ἐν τῷ περὶ χρείας ἀναπνοῆς, ὡς ἤτοι παντελῶς ὀλίγον,
<span class="lb" data-page="4.725" data-line="2" id="p4.725.2"></span>ἢ οὐδὲν ὅλως τῆς τοῦ πνεύματος οὐσίας εἰς τὴν καρδίαν
<span class="lb" data-page="4.725" data-line="3" id="p4.725.3"></span>μεταλαμβάνεται. τὰ δ’ αὐτὰ διαμαρτάνουσιν κᾀν τῷ
<span class="lb" data-page="4.725" data-line="4" id="p4.725.4"></span>προβάλλειν, ὅπως αἱ κατὰ προαίρεσιν γεγυμνωμέναι περιέχουσιν
<span class="lb" data-page="4.725" data-line="5" id="p4.725.5"></span>αἷμα. δείκνυμι ἐφεξῆς κινουμένας αὐτὰς ἀπαραποδίστως
<span class="lb" data-page="4.725" data-line="6" id="p4.725.6"></span>οὐ πρὸς τὴν ἁφὴν μόνον, ἀλλὰ καὶ πρὸς τὴν
<span class="lb" data-page="4.725" data-line="7" id="p4.725.7"></span>ὄψιν. εἶτα ἐπερωτῶμεν λόγον, οὗ τὰ λήμματα καὶ πρὸς
<span class="lb" data-page="4.725" data-line="8" id="p4.725.8"></span>αὐτῶν ἐκείνων ὡμολόγηται. φασὶ γὰρ ἀληθὲς ὑπάρχειν
<span class="lb" data-page="4.725" data-line="9" id="p4.725.9"></span>τουτὶ τὸ συνημμένον. εἰ δὲ καὶ αἷμα περιέχουσιν αἱ ἀρτηρίαι,
<span class="lb" data-page="4.725" data-line="10" id="p4.725.10"></span>καὶ παρὰ καρδίας πληροῦνται πνεύματος, διαφθαρήσεται
<span class="lb" data-page="4.725" data-line="11" id="p4.725.11"></span>τῶν ἐν αὐτοῖς κινήσεων ἡ τάξις. αὐτὸ μὲν γὰρ
<span class="lb" data-page="4.725" data-line="12" id="p4.725.12"></span>καθ’ ἑαυτὸ τὸ τοιοῦτο συνημμένον, εἰ αἷμα περιέχουσιν αἱ
<span class="lb" data-page="4.725" data-line="13" id="p4.725.13"></span>ἀρτηρίαι, διαφθαρήσεται τῶν ἐν αὐταῖς κινήσεων ἡ τάξις,
<span class="lb" data-page="4.725" data-line="14" id="p4.725.14"></span>οὔτ’ ἐκεῖνοι τολμῶσιν ἀληθὲς εἶναι λέγειν, οὔτ’ ἄλλος τις
<span class="lb" data-page="4.725" data-line="15" id="p4.725.15"></span>νοῦν ἔχων, δυναμένων γε δὴ τῶν ἀρτηριῶν οὐ διὰ τὸ
<span class="lb" data-page="4.725" data-line="16" id="p4.725.16"></span>πληροῦσθαι παρὰ τῆς καρδίας διαστέλλεσθαι, ἀλλ’, ὅτι 
<span class="pb" data-page="4.726" id="p4.726"></span>
<span class="lb" data-page="4.726" data-line="1" id="p4.726.1"></span>διαστέλλονται, διὰ τοῦτο πληροῦσθαι. χρὴ τοίνυν προομολογεῖσθαι
<span class="lb" data-page="4.726" data-line="2" id="p4.726.2"></span>τὸ παρὰ <span class="milestone ed1page" data-n="225" data-unit="ed1page" id="ed1page.225"></span>τῆς καρδίας αὐτὰς πληροῦσθαι
<span class="lb" data-page="4.726" data-line="3" id="p4.726.3"></span>πνεύματος, εἰ μέλλει τὸ συνημμένον ἀληθὲς ἔσεσθαι.
<span class="lb" data-page="4.726" data-line="4" id="p4.726.4"></span>ἀμφοτέρων γὰρ τεθέντων, τοῦ τε περιέχειν αἷμα, καὶ τοῦ
<span class="lb" data-page="4.726" data-line="5" id="p4.726.5"></span>παρὰ τῆς καρδίας πληρουμένας διαστέλλεσθαι, τῷ διαφθείρεσθαι
<span class="lb" data-page="4.726" data-line="6" id="p4.726.6"></span>τῶν κατὰ φύσιν ἐν αὐταῖς κινήσεων τὴν τάξιν,
<span class="lb" data-page="4.726" data-line="7" id="p4.726.7"></span>ἐξ ἀνάγκης ἕπεται, θατέρῳ μόνῳ κατ’ οὐδεμίαν ἀνάγκην
<span class="lb" data-page="4.726" data-line="8" id="p4.726.8"></span>ἑπομένην. ἐρωτάσθω τοίνυν ὁ λόγος ἐπὶ τῶν γεγυμνωμένων
<span class="lb" data-page="4.726" data-line="9" id="p4.726.9"></span>ἀρτηριῶν ᾧδέ πως. εἰ αἱ ἀρτηρίαι καὶ αἷμα περιέχουσι,
<span class="lb" data-page="4.726" data-line="10" id="p4.726.10"></span>καὶ παρὰ καρδίας πληρούμεναι διαστέλλονται, διαφθαρήσεται
<span class="lb" data-page="4.726" data-line="11" id="p4.726.11"></span>τῶν ἐν αὐταῖς κινήσεων ἡ τάξις· ἀλλὰ μὴν οὐ διαφθείρεται·
<span class="lb" data-page="4.726" data-line="12" id="p4.726.12"></span>φαίνεται γὰρ καὶ τοῦτο· οὐκ ἄρα καὶ αἷμα
<span class="lb" data-page="4.726" data-line="13" id="p4.726.13"></span>περιέχουσι, καὶ παρὰ καρδίας πληρούμεναι διαστέλλονται.
<span class="lb" data-page="4.726" data-line="14" id="p4.726.14"></span>οἱ δέ γε περὶ τὸν Ἐρασίστρατον, καὶ τὰ δύο λήμματα, καὶ
<span class="lb" data-page="4.726" data-line="15" id="p4.726.15"></span>τὸ συνημμένον καὶ τὸ ἀντικείμενον τοῦ λήμματος ἐν αὐτῷ
<span class="lb" data-page="4.726" data-line="16" id="p4.726.16"></span>προσιέμενοι, οὐκ οἶδ’ ὅπως οὐκέτι προσίενται τὸ συμπέρασμα,
<span class="lb" data-page="4.726" data-line="17" id="p4.726.17"></span>τυχὸν ἴσως ἀγνοοῦντες, ἅπερ οὐδὲ τοὺς ἐπιτυχόντας
<span class="lb" data-page="4.726" data-line="18" id="p4.726.18"></span>λέληθεν, ὡς ἐκ συνημμένου καὶ τοῦ ἀντικειμένου
<span class="lb" data-page="4.726" data-line="19" id="p4.726.19"></span>οὕτως εἰς ὃ λήγει τὸ ἀντικείμενον τοῦ ἡγουμένου 
<span class="pb" data-page="4.727" id="p4.727"></span>
<span class="lb" data-page="4.727" data-line="1" id="p4.727.1"></span>περαίνεται. ἡγουμένου δὴ κατὰ τὸν λόγον ὄντος, οὐ μόνον
<span class="lb" data-page="4.727" data-line="2" id="p4.727.2"></span>τοῦ περιέχειν αἷμα τὰς ἀρτηρίας, ἀλλ’, ὡς ἐδείχθη μικρῷ
<span class="lb" data-page="4.727" data-line="3" id="p4.727.3"></span>πρόσθεν, καὶ τοῦ παρὰ καρδίας πληρουμένας διαστέλλεσθαι,
<span class="lb" data-page="4.727" data-line="4" id="p4.727.4"></span>τὸ συμπέρασμα γενήσεται τῆς τούτου συμπλοκῆς
<span class="lb" data-page="4.727" data-line="5" id="p4.727.5"></span>ἀποφαντικόν. ὅπερ γὰρ ἐν συνημμένῳ τῷ ὅλῳ ἀξιώματι,
<span class="lb" data-page="4.727" data-line="6" id="p4.727.6"></span>τὸ μὲν ἡγούμενον ᾖ, τὸ συμπεπλεγμένον, τὸ δὲ λῆγον, τὸ
<span class="lb" data-page="4.727" data-line="7" id="p4.727.7"></span>ἁπλοῦν, εἶτα προσληφθέντος τοῦ λήγοντος, τὸ ἀντικείμενον
<span class="lb" data-page="4.727" data-line="8" id="p4.727.8"></span>ἐξ ἀνάγκης περαίνεται τοῦ συμπεπλεγμένου. 
</p>
</section>
<section id="s7" title="Chapter 7">
<p>
<span class="lb" data-page="4.727" data-line="9" id="p4.727.9"></span>
<span class="milestone ed2page" data-n="162" data-unit="ed2page" id="ed2page.162"></span>Πρὸς ταῦτ’ οὖν οὐδὲν ἔχοντες λέγειν,
<span class="lb" data-page="4.727" data-line="10" id="p4.727.10"></span>ὥσπερ ἐπί τινα βωμὸν ἐλέους καταφεύγουσι τὴν Πυῤῥωνείαν
<span class="lb" data-page="4.727" data-line="11" id="p4.727.11"></span>ἀγροικίαν, οὐκ ὀρθῶς ἔχειν φάσκοντες, ὑποβάλλεσθαι διαλεκτικαῖς
<span class="lb" data-page="4.727" data-line="12" id="p4.727.12"></span>περιεργίαις ἰατρικὴν θεωρίαν. εἶθ’ ἡμῶν ἐρωτώντων
<span class="lb" data-page="4.727" data-line="13" id="p4.727.13"></span>αὖθις αὐτοὺς, εἰ τοῖς ὁμολογουμένοις λήμμασιν ἐπιφέρειν
<span class="lb" data-page="4.727" data-line="14" id="p4.727.14"></span>ὁτιοῦν ἔξεστιν, ἢ μέθοδός τίς ἐστι καὶ τέχνη ἡ διδάσκουσα,
<span class="lb" data-page="4.727" data-line="15" id="p4.727.15"></span>τίνων ὁμολογηθέντων τί περαίνεται, πρὸς μὲν
<span class="lb" data-page="4.727" data-line="16" id="p4.727.16"></span>ταῦτα οὐδὲν ἀποκρίνονται, μάχης δ’ ὑπαρχούσης, τί γὰρ ﻿
<span class="pb" data-page="4.728" id="p4.728"></span>
<span class="lb" data-page="4.728" data-line="1" id="p4.728.1"></span>δὴ καὶ ἔχουσιν ἀποκρίνασθαι; νοῦν ἔχειν ἐναργῶς οὐκ ἔστιν
<span class="lb" data-page="4.728" data-line="2" id="p4.728.2"></span>οὐδεμία μέθοδος, ἀλλ’ ἔξεστιν ἁπλῶς ἐπιφέρειν ὁτιοῦν τοῖς
<span class="lb" data-page="4.728" data-line="3" id="p4.728.3"></span>δοθεῖσι λήμμασιν, ὡς ἔστι μὲν, οὐ χρηστέον δ’ αὐτῷ
<span class="lb" data-page="4.728" data-line="4" id="p4.728.4"></span>πρὸς τὰς ἀποδείξεις. ἀλλ’ ἀμφότερα δεινῶς ἄτοπα. τὸ μὲν
<span class="lb" data-page="4.728" data-line="5" id="p4.728.5"></span>γὰρ πρότερον εἰ φαῖεν, ὥσπερ οὖν ἤδη τις ἀναισχυντήσας
<span class="lb" data-page="4.728" data-line="6" id="p4.728.6"></span>ἀπετόλμησεν εἰπεῖν, ἑξῆς γε ἀκούσονται παρ’ ἡμῶν τοιούτους
<span class="lb" data-page="4.728" data-line="7" id="p4.728.7"></span>λόγους, οἵουσπερ κᾀκεῖνος ἤκουσεν. αἱ ἀρτηρίαι διχίτωνές
<span class="lb" data-page="4.728" data-line="8" id="p4.728.8"></span>εἰσιν, ἀλλὰ καὶ τὸ αἷμα ξανθόν ἐστιν, οὐκ ἄρα
<span class="lb" data-page="4.728" data-line="9" id="p4.728.9"></span>πνεῦμα μόνον, ἀλλὰ καὶ αἷμα περιέχουσιν αἱ ἀρτηρίαι.
<span class="lb" data-page="4.728" data-line="10" id="p4.728.10"></span>καὶ γελασάντων γε αὐτῶν, συνείροντες ἡμεῖς ἕτερον ἐπηνέγκαμεν
<span class="lb" data-page="4.728" data-line="11" id="p4.728.11"></span>λόγον τοιοῦτον· οἱ κόρακες μέλανές εἰσιν, ἀλλὰ
<span class="lb" data-page="4.728" data-line="12" id="p4.728.12"></span>καὶ οἱ κύκνοι λευκοί· οὐκ ἄρα πνεῦμα μόνον ἐν ταῖς ἀρτηρίαις
<span class="lb" data-page="4.728" data-line="13" id="p4.728.13"></span>περιέχεται. καὶ πάλιν γελῶντες τρίτον γε τοιοῦτον·
<span class="lb" data-page="4.728" data-line="14" id="p4.728.14"></span>τὸ πῦρ θερμόν ἐστιν, ἀλλὰ καὶ ἡ χιὼν ψυχρὰ, καὶ σὺ
<span class="lb" data-page="4.728" data-line="15" id="p4.728.15"></span>μωρός· οὐκ ἄρα ἐνδέχεται πνεῦμα μόνον ἐν ταῖς ἀρτηρίαις
<span class="lb" data-page="4.728" data-line="16" id="p4.728.16"></span>περιέχεσθαι. ἂν γὰρ ὅλον ἐξῇ τοῖς δοθεῖσι λήμμασιν
<span class="lb" data-page="4.728" data-line="17" id="p4.728.17"></span>ὁτιοῦν ἐπιφέρειν, καὶ μηδεμία μέθοδος ᾖ τῆς τοῦ
<span class="lb" data-page="4.728" data-line="18" id="p4.728.18"></span>συμπεράσματος εὑρέσεως, τί κωλύει τοιούτους ἐρωτᾶσθαι
<span class="lb" data-page="4.728" data-line="19" id="p4.728.19"></span>λόγους; ἐὰν δ’ ᾖ τις τέχνη καὶ μέθοδος, αἷσπερ 
<span class="pb" data-page="4.729" id="p4.729"></span>
<span class="lb" data-page="4.729" data-line="1" id="p4.729.1"></span>ὁτιοῦν διαγινώσκεται, τίνων ὁμολογηθέντων τί περαίνεται,
<span class="lb" data-page="4.729" data-line="2" id="p4.729.2"></span>πότερον ὁ μὴ γιγνώσκων αὐτὴν, ἢ ὁ γινώσκων μὲν, μὴ
<span class="lb" data-page="4.729" data-line="3" id="p4.729.3"></span>χρώμενος δὲ δοκεῖ σοι σωφρονεῖν μᾶλλον, ἢ ὅστις γινώσκει
<span class="lb" data-page="4.729" data-line="4" id="p4.729.4"></span>καὶ κέχρηται; θαυμάζω δ’ ὑμῶν, ὦ Ἐρασιστράτειοι, πῶς
<span class="lb" data-page="4.729" data-line="5" id="p4.729.5"></span>ὑμνοῦντες ἑκάστοτε τὸν Ἐρασίστρατον τά τ’ ἄλλα καὶ ὡς Θεοφράστῳ
<span class="lb" data-page="4.729" data-line="6" id="p4.729.6"></span>συνεγένετο, φεύγειν τολμᾶτε τὰς λογικὰς μεθόδους,
<span class="lb" data-page="4.729" data-line="7" id="p4.729.7"></span>ὧν χωρὶς οὔτε Θεόφραστος οὔτε Ἀριστοτέλης ἐνεχείρουν τι
<span class="lb" data-page="4.729" data-line="8" id="p4.729.8"></span>γράφειν. ταῦτά τινες αὐτῶν μόγις αἰδεσθέντες, ὥσπερ ἐξ
<span class="lb" data-page="4.729" data-line="9" id="p4.729.9"></span>ὕπνου βαθέος ἐγερθέντες, οὐκ ἔτ’ ἀγροίκως τε καὶ ἀγρίως,
<span class="lb" data-page="4.729" data-line="10" id="p4.729.10"></span>ἀλλ’ ἤδη λογικῶς τε καὶ ἀνθρωπίνως ἐπιγραφέντες ἐπεχείρουν
<span class="lb" data-page="4.729" data-line="11" id="p4.729.11"></span>διαλέγεσθαι, καὶ τί, φασὶν, πλέον ἂν περαίνοιτο
<span class="lb" data-page="4.729" data-line="12" id="p4.729.12"></span>πρὸς τοῦ λόγου τοῦ, οὐχὶ καὶ αἷμα ἔχουσιν αἱ ἀρτηρίαι καὶ
<span class="lb" data-page="4.729" data-line="13" id="p4.729.13"></span>παρὰ καρδίας πληροῦνται πνεύματος, καὶ ἡμεῖς ἤδη μὲν
<span class="lb" data-page="4.729" data-line="14" id="p4.729.14"></span>ἔφαμεν αὐτὸ τοῦτο κακῶς ὑμᾶς ἐπιφέρειν· οὐκ ἄρα αἱ ἀρτηρίαι
<span class="lb" data-page="4.729" data-line="15" id="p4.729.15"></span>αἷμα περιέχουσιν. μὴ γὰρ τοῦτ’ εἶναι τὸ περαινόμενον,
<span class="lb" data-page="4.729" data-line="16" id="p4.729.16"></span>ἀλλὰ τὸ μὴ δύνασθαι συνδραμεῖν εἰς ταὐτὸ, αἷμά 
<span class="pb" data-page="4.730" id="p4.730"></span>
<span class="lb" data-page="4.730" data-line="1" id="p4.730.1"></span>τε περιέχεσθαι ταύτας, καὶ παρὰ καρδίας πληροῦσθαι πνεύματος.
<span class="lb" data-page="4.730" data-line="2" id="p4.730.2"></span>ἐφεξῆς δέ τοι πάλιν ἐκ τούτου ποτὲ καὶ τὸ περιέχειν
<span class="lb" data-page="4.730" data-line="3" id="p4.730.3"></span>αὐτὰς αἷμα συνάγομεν. ἔσται γὰρ ὁ λόγος τοιοῦτος.
<span class="lb" data-page="4.730" data-line="4" id="p4.730.4"></span>εἰ αἷμα περιέχουσιν αἱ ἀρτηρίαι, οὐ παρὰ καρδίας πληροῦνται
<span class="lb" data-page="4.730" data-line="5" id="p4.730.5"></span>πνεύματος· ἀλλὰ μὴν αἷμα περιέχουσιν αἱ ἀρτηρίαι·
<span class="lb" data-page="4.730" data-line="6" id="p4.730.6"></span>οὐκ ἄρα παρὰ καρδίας πληροῦνται πνεύματος. ἐφ’
<span class="lb" data-page="4.730" data-line="7" id="p4.730.7"></span>ᾧ πάλιν εἰ βουληθείημεν, τῶν ἔμπροσθεν ἀναμνήσαντες,
<span class="lb" data-page="4.730" data-line="8" id="p4.730.8"></span>αὖθις ἐρωτήσομεν ᾧδε· εἰ αἱ ἀρτηρίαι πλήρεις αἵματος
<span class="lb" data-page="4.730" data-line="9" id="p4.730.9"></span>ὑπάρχουσιν, καὶ αὗται σφύζουσι τεταγμένως, καὶ ταῖς ἀπ’
<span class="lb" data-page="4.730" data-line="10" id="p4.730.10"></span>αὐτῶν πεφυκυίαις οὐ κωλύουσιν ὡσαύτως κινεῖσθαι, ἢ διὰ
<span class="lb" data-page="4.730" data-line="11" id="p4.730.11"></span>τὸ πληροῦσθαι παρὰ τῆς καρδίας πνεύματος σφύζουσιν, ἢ
<span class="lb" data-page="4.730" data-line="12" id="p4.730.12"></span>δι’ ἄλλην αἰτίαν· ἀλλὰ μὴν οὐ τὸ πρῶτον· ἄρα τὸ δεύτερον.
<span class="lb" data-page="4.730" data-line="13" id="p4.730.13"></span>ἐφεξῆς δ’ αὖθις ἐρωτήσομεν ᾡδί· ἢ διὰ <span class="milestone ed2page" data-n="163" data-unit="ed2page" id="ed2page.163"></span>τὸ
<span class="lb" data-page="4.730" data-line="14" id="p4.730.14"></span>πληροῦσθαι τοῦ παρὰ καρδίας πνεύματος αἱ ἀρτηρίαι διαστέλλονται,
<span class="lb" data-page="4.730" data-line="15" id="p4.730.15"></span>ἢ ὅτι διαστέλλονται, πληροῦνται· ἀλλὰ μὴν
<span class="lb" data-page="4.730" data-line="16" id="p4.730.16"></span>οὐ τὸ πρῶτον· ἄρα τὸ δεύτερον, τῷ εἶναί τινα δύναμιν ἐν
<span class="lb" data-page="4.730" data-line="17" id="p4.730.17"></span>τοῖς χιτῶσιν αὐτῶν, ὑφ’ ἧς διαστέλλονται, πᾶν ἕλκεται τὸ
<span class="lb" data-page="4.730" data-line="18" id="p4.730.18"></span>συνεχὲς ἐκ παντὸς μέρους αὐτῶν, ὅθεν ἂν ἐγχωρῇ. νοήσαις 
<span class="pb" data-page="4.731" id="p4.731"></span>
<span class="lb" data-page="4.731" data-line="1" id="p4.731.1"></span>δ’ ἂν ἔτι μᾶλλον ἐπὶ παραδειγμάτων τὴν διαφορὰν πληρουμένου
<span class="lb" data-page="4.731" data-line="2" id="p4.731.2"></span>διαστέλλεσθαι, καὶ διαστελλομένου πληροῦσθαι.
<span class="lb" data-page="4.731" data-line="3" id="p4.731.3"></span>οἱ μὲν γὰρ ἀσκοὶ καὶ οἱ θύλακοι πληρούμενοι διαστέλλονται·
<span class="lb" data-page="4.731" data-line="4" id="p4.731.4"></span>αἱ φύσαι δὲ τῶν χαλκέων διαστελλόμεναι πληροῦνται.
<span class="lb" data-page="4.731" data-line="5" id="p4.731.5"></span>τὰς τοίνυν ἀρτηρίας ὅτι μὲν ἢ κατὰ τὸν πρότερον ἢ
<span class="lb" data-page="4.731" data-line="6" id="p4.731.6"></span>κατὰ τὸν δεύτερον τρόπον ἀναγκαῖον πληροῦσθαι, παντὶ
<span class="lb" data-page="4.731" data-line="7" id="p4.731.7"></span>δῆλον. ὅπως δ’ ἔχει τἀληθὲς, ἐπιδέδεικται ἡμῖν καὶ δι’
<span class="lb" data-page="4.731" data-line="8" id="p4.731.8"></span>ἄλλων ὑπομνημάτων αὐτάρκως, ἀτὰρ οὐχ ἥκιστα καὶ νῦν
<span class="lb" data-page="4.731" data-line="9" id="p4.731.9"></span>πέφανται τὸ διαστελλομένας αὐτὰς ἕλκειν ἐκ παντὸς τοῦ
<span class="lb" data-page="4.731" data-line="10" id="p4.731.10"></span>πλησιάζοντος διὰ τῶν περάτων τε καὶ τρημάτων ὅ τι περ
<span class="lb" data-page="4.731" data-line="11" id="p4.731.11"></span>ἂν ἑτοιμότατα δύνηται πληρῶσαι τὴν διαστολὴν αὐτῶν.
<span class="lb" data-page="4.731" data-line="12" id="p4.731.12"></span>ἢ γὰρ τοῦτο πάντως, ἢ θάτερον· ἐδείχθη δὲ ψεῦδος ἐκεῖνο·
<span class="lb" data-page="4.731" data-line="13" id="p4.731.13"></span>δῆλον ὡς τοῦτ’ ἀληθές. 
</p>
</section>
<section id="s8" title="Chapter 8">
<p>
<span class="lb" data-page="4.731" data-line="14" id="p4.731.14"></span>Ὥσθ’, ὅταν ἀπορῶσι, πῶς εἰς ὅλον τὸ σῶμα
<span class="lb" data-page="4.731" data-line="15" id="p4.731.15"></span>παρὰ τῆς καρδίας κομισθήσεται τὸ πνεῦμα πεπληρωμένων
<span class="lb" data-page="4.731" data-line="16" id="p4.731.16"></span>αἵματος τῶν ἀρτηριῶν, οὐ χαλεπὸν ἐπιλύσασθαι τὴν ἀπορίαν
<span class="lb" data-page="4.731" data-line="17" id="p4.731.17"></span>αὐτῶν, μὴ πέμπεσθαι φάντας, ἀλλ’ ἕλκεσθαι, μήτ’
<span class="lb" data-page="4.731" data-line="18" id="p4.731.18"></span>ἐκ καρδίας μόνης, ἀλλὰ πανταχόθεν, ὡς Ἡροφίλῳ τε καὶ 
<span class="pb" data-page="4.732" id="p4.732"></span>
<span class="lb" data-page="4.732" data-line="1" id="p4.732.1"></span>πρὸ τούτου Πραξαγόρᾳ, καὶ Φιλοτίμῳ, καὶ Διοκλεῖ, καὶ
<span class="lb" data-page="4.732" data-line="2" id="p4.732.2"></span>Πλειστονίκῳ, καὶ Ἱπποκράτει, καὶ μυρίοις ἑτέροις ἀρέσκει.
<span class="lb" data-page="4.732" data-line="3" id="p4.732.3"></span>ὅτι μέντοι τῆς διαστελλούσης τὰς ἀρτηρίας δυνάμεως οἷον
<span class="lb" data-page="4.732" data-line="4" id="p4.732.4"></span>πηγή τίς ἐστιν ἡ καρδία, καὶ τοῦθ’ ἑτέρωθι πρὸς ἡμῶν
<span class="lb" data-page="4.732" data-line="5" id="p4.732.5"></span>ἐπιδέδεικται, καὶ τοῖς προειρημένοις ἅπασιν ἀνδράσιν ὡμολόγηται,
<span class="lb" data-page="4.732" data-line="6" id="p4.732.6"></span>καὶ πολλῷ φυσικώτερόν ἐστιν οὕτω δοξάζειν, ἢ ὡς
<span class="lb" data-page="4.732" data-line="7" id="p4.732.7"></span>διά τινων ἀψύχων σωμάτων ἡγεῖσθαι φέρεσθαι δι’ αὐτῶν
<span class="lb" data-page="4.732" data-line="8" id="p4.732.8"></span>τὸ πνεῦμα. δυνάμεως γὰρ μεταλήψει τὸ ζῶον τοῦ μὴ
<span class="lb" data-page="4.732" data-line="9" id="p4.732.9"></span>ζῶντος, οὐκ οὐσίας περιοχῇ διαφέρει. ἀλλ’ οὐ νῦν περί γε
<span class="lb" data-page="4.732" data-line="10" id="p4.732.10"></span>τούτου πρόκειται λέγειν, οὐδ’ ἵν’ ἐπεξέλθοιμι τελέως τὸν
<span class="lb" data-page="4.732" data-line="11" id="p4.732.11"></span>λόγον, ὑπηρξάμην αὐτοῦ. δέδεικται γὰρ ἐν ἑτέροις ἱκανῶς
<span class="lb" data-page="4.732" data-line="12" id="p4.732.12"></span>περὶ τούτων, καὶ μάλιστ’ ἐν τοῖς περὶ τῶν Ἱπποκράτους καὶ
<span class="lb" data-page="4.732" data-line="13" id="p4.732.13"></span>
<span class="milestone ed1page" data-n="226" data-unit="ed1page" id="ed1page.226"></span>Πλάτωνος δογμάτων ὑπομνήμασιν, ἀλλ’ ὑπὲρ τοῦ
<span class="lb" data-page="4.732" data-line="14" id="p4.732.14"></span>δεῖξαι, τίσιν ἀπατηθέντες οἱ περὶ τὸν Ἐρασίστρατον οὕτως
<span class="lb" data-page="4.732" data-line="15" id="p4.732.15"></span>ἄτοπον δόξαν προσήκαντο, καὶ τούτων τῶν δογμάτων ἠναγκάσθην
<span class="lb" data-page="4.732" data-line="16" id="p4.732.16"></span>μνημονεῦσαι. καὶ νῦν ἔτι προσθεὶς αὐτοῖς ἕν τι
<span class="lb" data-page="4.732" data-line="17" id="p4.732.17"></span>τῶν ἐξ ἀνατομῆς φαινομένων, ἐνταῦθά που καταπαύσω τὸν ﻿
<span class="pb" data-page="4.733" id="p4.733"></span>
<span class="lb" data-page="4.733" data-line="1" id="p4.733.1"></span>λόγον. ἔστι δὲ τὸ φαινόμενον τόδε. τῶν προφανῶν τε ἅμα
<span class="lb" data-page="4.733" data-line="2" id="p4.733.2"></span>καὶ μεγάλων ἀρτηριῶν εἰ ἐθελήσεις ἡντιναοῦν γυμνῶσαι,
<span class="lb" data-page="4.733" data-line="3" id="p4.733.3"></span>πρῶτον μὲν τοῦ δέρματος, ἔπειτα δὲ καὶ τῶν ὑποκειμένων
<span class="lb" data-page="4.733" data-line="4" id="p4.733.4"></span>τε καὶ παρακειμένων σωμάτων, ὡς περιβάλλειν αὐτῇ δύνασθαι
<span class="lb" data-page="4.733" data-line="5" id="p4.733.5"></span>βρόχον, καὶ μετὰ ταῦτα κατὰ μῆκος χαλάσας κοῖλον
<span class="lb" data-page="4.733" data-line="6" id="p4.733.6"></span>ἐνθεῖναι κάλαμον ἤ τινα χαλκοῦν αὐλίσκον εἴσω τῆς ἀρτηρίας
<span class="lb" data-page="4.733" data-line="7" id="p4.733.7"></span>διὰ τοῦ χαλάσματος, ὡς ἐπιφράττεσθαι πρὸς αὐτοῦ τό
<span class="lb" data-page="4.733" data-line="8" id="p4.733.8"></span>τραῦμα καὶ κωλύεσθαι τὴν αἱμοῤῥαγίαν, ἄχρι μὲν ἂν οὕτως
<span class="lb" data-page="4.733" data-line="9" id="p4.733.9"></span>ἔχουσαν ἐπισκέπτῃς, θεάσῃ σφύζουσαν ὅλην, ἐπειδὰν
<span class="lb" data-page="4.733" data-line="10" id="p4.733.10"></span>δὲ βρόχον περιβαλὼν σφίγξῃς τὸν χιτῶνα τῆς ἀρτηρίας πρὸς
<span class="lb" data-page="4.733" data-line="11" id="p4.733.11"></span>τὸν κάλαμον, οὐκ ἔτ’ ὄψει τὰ μετὰ τὸν βρόχον ἐπισφύζοντα,
<span class="lb" data-page="4.733" data-line="12" id="p4.733.12"></span>καίτοι ἡ τοῦ αἵματος τε καὶ τοῦ <span class="milestone ed2page" data-n="164" data-unit="ed2page" id="ed2page.164"></span>πνεύματος
<span class="lb" data-page="4.733" data-line="13" id="p4.733.13"></span>φορὰ διὰ τῆς τοῦ καλάμου κοιλότητος ἐπὶ τὰ πέρατα τῆς
<span class="lb" data-page="4.733" data-line="14" id="p4.733.14"></span>ἀρτηρίας ὡσαύτως ἐπιγίγνεται. καὶ εἴπερ οὕτως εἶχον ἀρτηρίαι
<span class="lb" data-page="4.733" data-line="15" id="p4.733.15"></span>τὸ σφύζειν, ἔσφυζον ἂν καὶ νυνὶ τὰ πρὸς τοῖς πέρασιν
<span class="lb" data-page="4.733" data-line="16" id="p4.733.16"></span>αὐτοῖς μόρια τὰ μετὰ τὸν βρόχον· οὐ μὴν γίγνεται·
<span class="lb" data-page="4.733" data-line="17" id="p4.733.17"></span>δῆλον οὖν, ὡς εἰ μὲν δύναμις ἀτρεμοίη, οὐ κινεῖσθαι παρὰ 
<span class="pb" data-page="4.734" id="p4.734"></span>
<span class="lb" data-page="4.734" data-line="1" id="p4.734.1"></span>τῆς καρδίας αὐτὰς, διὰ δὲ τῶν χιτώνων αὐτὴν ἐπιπέμπεσθαι.
<span class="lb" data-page="4.734" data-line="2" id="p4.734.2"></span>τὰ δὲ ὑπὸ Ἐρασιστράτου περὶ κινήσεως τῶν ἀρτηριῶν εἰρημένα
<span class="lb" data-page="4.734" data-line="3" id="p4.734.3"></span>ψευδῆ παντελῶς ἐστιν. πρὸ γὰρ τοῦ παύσασθαι
<span class="lb" data-page="4.734" data-line="4" id="p4.734.4"></span>τῆς γεγυμνωμένης ἀρτηρίας τὴν κίνησιν ἐν τοῖς μετὰ τὸν
<span class="lb" data-page="4.734" data-line="5" id="p4.734.5"></span>βρόχον μέρεσιν, ὅπερ οὐκ ἐχρῆν γίγνεσθαι πρὸ τοῦ βρόχον
<span class="lb" data-page="4.734" data-line="6" id="p4.734.6"></span>αὐτῇ περιβαλεῖν, ἔνεστι θεάσασθαι πᾶσαν ἑνὶ χρόνῳ κινουμένην,
<span class="lb" data-page="4.734" data-line="7" id="p4.734.7"></span>οὐ τὸ μὲν αὐτῶν πρότερον μόριον, τὸ δ’ ὕστερον,
<span class="lb" data-page="4.734" data-line="8" id="p4.734.8"></span>ὅπερ Ἐρασίστρατος βούλεται. καίτοι καὶ ταῦτ’ αὐτῷ δεινῶς
<span class="lb" data-page="4.734" data-line="9" id="p4.734.9"></span>ἄτοπα. πρὶν μὲν γὰρ αἷμα περιέχειν αὐτὴν, ἴσως ἄν τις
<span class="lb" data-page="4.734" data-line="10" id="p4.734.10"></span>οὕτως ὠκεῖαν εἶναι τὴν τοῦ πνεύματος φορὰν συνεχώρησεν,
<span class="lb" data-page="4.734" data-line="11" id="p4.734.11"></span>ὡς λανθάνειν τὴν αἴσθησιν, ποῖά ποτ’ ἐστὶ μόρια τῆς ἀρτηρίας
<span class="lb" data-page="4.734" data-line="12" id="p4.734.12"></span>τὰ διαστελλόμενα πρότερα· πεπληρωμένης δὲ αἵματος,
<span class="lb" data-page="4.734" data-line="13" id="p4.734.13"></span>οὐκ ἐγχωρεῖ τὸ πνεῦμα τάχα οὕτως ὡς πρόσθεν ἀπὸ τῆς
<span class="lb" data-page="4.734" data-line="14" id="p4.734.14"></span>καρδίας ἐπὶ τὰ πέρατα τῆς ἀρτηρίας διεξέρχεσθαι. ἀλλ’ εἰ
<span class="lb" data-page="4.734" data-line="15" id="p4.734.15"></span>καὶ τοῦτο οὕτως ἔφην, ἴσως οὐ συγχωρήσειεν ἥ γε μετὰ τὸ
<span class="lb" data-page="4.734" data-line="16" id="p4.734.16"></span>καταστῆναι τὸν κοῖλον κάλαμον εἰς τὴν ἀρτηρίαν τῶν κάτω
<span class="lb" data-page="4.734" data-line="17" id="p4.734.17"></span>μερῶν αὐτῆς κίνησις, πρὶν περιβληθῆναι τὸν βρόχον. ἀκινησία
<span class="lb" data-page="4.734" data-line="18" id="p4.734.18"></span>δὲ, περιβληθέντων, ἐναργῶς ἐνδείκνυται δύναμιν ἀπὸ 
<span class="pb" data-page="4.735" id="p4.735"></span>
<span class="lb" data-page="4.735" data-line="1" id="p4.735.1"></span>καρδίας ἐπιπέμπεσθαι τοῖς χιτῶσι τῶν ἀρτηριῶν τὴν διαστέλλουσαν
<span class="lb" data-page="4.735" data-line="2" id="p4.735.2"></span>αὐτὰς, οὐχ ὕλην διὰ τῆς κοιλότητος. ὡς γὰρ
<span class="lb" data-page="4.735" data-line="3" id="p4.735.3"></span>καὶ τὸν τοῦ ποδὸς δάκτυλον κινῆσαι προελόμενοι παραχρῆμα
<span class="lb" data-page="4.735" data-line="4" id="p4.735.4"></span>κινοῦμεν αὐτὸν, οὐ τὸν λογισμὸν ἔχοντες ἐν αὐτῷ
<span class="lb" data-page="4.735" data-line="5" id="p4.735.5"></span>τῷ μορίῳ, διαδοθείσης δέ τινος ἐπ’ αὐτὸν ἐν ἀκαρεῖ χρόνῳ
<span class="lb" data-page="4.735" data-line="6" id="p4.735.6"></span>δυνάμεως, οὕτω κᾀπὶ τῆς καρδίας καὶ τῶν ἀρτηριῶν γίγνεται.
<span class="lb" data-page="4.735" data-line="7" id="p4.735.7"></span>ταῖς μὲν γὰρ δυνάμεσι τὸ τάχος τῆς κινήσεως ὁμολογεῖ,
<span class="lb" data-page="4.735" data-line="8" id="p4.735.8"></span>ταῖς δ’ ὕλαις ἀντιμαρτυρεῖ. ταῦτ’ εἴ τις φυλάττοιτο
<span class="lb" data-page="4.735" data-line="9" id="p4.735.9"></span>θέσιν, ὡς Ἀριστοτέλης εἴωθε λέγειν, οἶδ’ ὅτι βεβαίως ἀποδεικνύναι
<span class="lb" data-page="4.735" data-line="10" id="p4.735.10"></span>τὸ προκείμενον αὐτοῦ δόξει, μὴ φυλάττοντι δὲ
<span class="lb" data-page="4.735" data-line="11" id="p4.735.11"></span>φιλονίκως ἅπερ ἔθετο, μήθ’ ὑπὸ τούτου πείθεσθαι μήθ’
<span class="lb" data-page="4.735" data-line="12" id="p4.735.12"></span>ὑφ’ ἑτέρας ἀποδείξεως ἀναγκαῖόν ἐστιν, ἀλλὰ πρὸς τοῖς
<span class="lb" data-page="4.735" data-line="13" id="p4.735.13"></span>φαινομένοις ἐξ ἀνατομῶν καταψεύδεσθαι. καὶ γράφουσι μὲν
<span class="lb" data-page="4.735" data-line="14" id="p4.735.14"></span>πολλοὶ τρόπους τινὰς ἀνατομῶν, ὡς δείξειν ἐπαγγέλλονται
<span class="lb" data-page="4.735" data-line="15" id="p4.735.15"></span>κενὰς αἵματος εἶναι τὰς ἀρτηρίας, εἶτ’ οὐδεὶς ἐξ αὐτῶν
<span class="lb" data-page="4.735" data-line="16" id="p4.735.16"></span>ἀληθής ἐστιν. εἴρηται γὰρ δή που καὶ πρὸς Ἐρασιστράτου 
<span class="pb" data-page="4.736" id="p4.736"></span>
<span class="lb" data-page="4.736" data-line="1" id="p4.736.1"></span>πολὺ μείζονα. τούτων τοίνυν ἀναισχύντως ψευδόμενος ἐν
<span class="lb" data-page="4.736" data-line="2" id="p4.736.2"></span>ταῖς ἀνατομαῖς, ἐξ ὧν πεπορισμένος, ἀλλ’ οὐκ ἦν εἰς τοσοῦτο
<span class="lb" data-page="4.736" data-line="3" id="p4.736.3"></span>Ἐρασίστρατος ἀναίσχυντος, ὡς γράφειν ἐπιχειρεῖν, ἃ
<span class="lb" data-page="4.736" data-line="4" id="p4.736.4"></span>δὴ ἰδεῖν ἦν ἀδύνατον. 
</p>
</section>
</section>
</article>
