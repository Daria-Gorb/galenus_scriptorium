<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg044.1st1K-grc1.xml">De symptomatum causis</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg044.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">7</span>, <span class="biblScope">3</span>, <span class="biblScope">7</span>, <span class="biblScope">85-272</span>, <span class="date" rel="-">1824</span>
</span>. </span>
<a href="https://catalog.hathitrust.org/Record/009723957">HathiTrust</a>
</span>
</p>
</div>
</header>
<section id="s">
<span class="pb" data-page="85" id="p85"></span>
<section id="s1" title="Book 1">
<section id="s1.1" title="Chapter 1.1">
<h1>ΓΑΛΗΝΟΥ ΠΕΡΙ ΑΙΤΙΩΝ ΣΥΜΠΤΩΜΑΤΩΝ
<br/>ΒΙΒΛΙΟΝ ΠΡΩΤΟΝ.
</h1>
<p>
<span class="lb" data-page="85" data-line="1" id="p85.1"></span>Τὰς αἰτίας τῶν συμπτωμάτων ἐν τοῖσδε
<span class="lb" data-page="85" data-line="2" id="p85.2"></span>τοῖς γράμμασι σκεψώμεθα, τὴν αὐτὴν τῷ λόγῳ τάξιν φυλάττοντες,
<span class="lb" data-page="85" data-line="3" id="p85.3"></span>ἣν κᾀν τῷ περὶ διαφορᾶς αὐτῶν ἐποιησάμεθα.
<span class="lb" data-page="85" data-line="4" id="p85.4"></span>ἔστι μὲν οὖν τὰ σύμπαντα γένη τρία τῶν συμπτωμάτων.
<span class="lb" data-page="85" data-line="5" id="p85.5"></span>ἀλλὰ περὶ μὲν τούτου τοῦ πρώτου ὁ λόγος ἡμῖν ἐγένετο,
<span class="lb" data-page="85" data-line="6" id="p85.6"></span>καθὸ καὶ βεβλάφθαι τὴν ἐνέργειαν ἔφαμεν, οὕτως ἀκούειν
<span class="lb" data-page="85" data-line="7" id="p85.7"></span>ἀξιώσαντες, ὡς εἰ καὶ τελέως τις ἀπόλοιτο. διττῶν δ’
<span class="lb" data-page="85" data-line="8" id="p85.8"></span>οὐσῶν κατὰ γένος ἐνεργειῶν, τῶν μὲν φυσικῶν, τῶν δὲ
<span class="lb" data-page="85" data-line="9" id="p85.9"></span>ψυχικῶν, ἀπὸ τῶν ψυχικῶν ἠρξάμεθα, καὶ ταύτας τριχῆ 
<span class="pb" data-page="86" id="p86"></span>
<span class="lb" data-page="86" data-line="1" id="p86.1"></span>διελόμενοι, τὰς μὲν αἰσθητικὰς, τὰς δὲ κινητικὰς, τὰς δὲ
<span class="lb" data-page="86" data-line="2" id="p86.2"></span>ἡγεμονικὰς ἐκαλέσαμεν. ἐν τοίνυν ταῖς αἰσθητικαῖς<span class="milestone ed2page" data-n="44" data-unit="ed2page" id="ed2page.44"></span> ἐνεργείαις
<span class="lb" data-page="86" data-line="3" id="p86.3"></span>τριττὴ τῶν συμπτωμάτων ἐστὶν ἡ διαφορά· μία μὲν
<span class="lb" data-page="86" data-line="4" id="p86.4"></span>αὐτοῦ τοῦ πρώτου τῆς αἰσθήσεως ὀργάνου πεπονθότος·
<span class="lb" data-page="86" data-line="5" id="p86.5"></span>ἑτέρα δὲ τῆς αἰσθητικῆς δυνάμεως· ἡ τρίτη δὲ τῶν εἰς
<span class="lb" data-page="86" data-line="6" id="p86.6"></span>ὑπηρεσίαν τινὰ τοῦ πρώτου τῆς αἰσθήσεως ὀργάνου
<span class="lb" data-page="86" data-line="7" id="p86.7"></span>γεγονότων. 
</p>
</section>
<section id="s1.2" title="Chapter 1.2">
<p>
<span class="lb" data-page="86" data-line="8" id="p86.8"></span>Οἷον ἐν ὀφθαλμῷ τὸ μὲν πρῶτον ὄργανον
<span class="lb" data-page="86" data-line="9" id="p86.9"></span>αἰσθητικόν ἐστιν τὸ κρυσταλλοειδὲς, ἐδείχθη γὰρ τοῦτο
<span class="lb" data-page="86" data-line="10" id="p86.10"></span>μόνον ὑπὸ χρωμάτων ἀλλοιούμενον· ἡ δὲ αἰσθητικὴ δύναμις,
<span class="lb" data-page="86" data-line="11" id="p86.11"></span>ἡ ἐξ ἐγκεφάλου παραγινομένη διὰ τοῦ καθήκοντος εἰς αὐτὸν
<span class="lb" data-page="86" data-line="12" id="p86.12"></span>νεύρου· τὰ δ’ εἰς ὑπηρεσίαν αὐτοῦ γεγονότα σύμπαντά ἐστι
<span class="lb" data-page="86" data-line="13" id="p86.13"></span>τὰ ἄλλα τὰ κατὰ τὸν ὀφθαλμὸν μόρια. καὶ τοίνυν ἤτοι κακῶς,
<span class="lb" data-page="86" data-line="14" id="p86.14"></span>ἢ οὐδ’ ὅλως ὄψεται τὸ ζῶον, ἑνός γέ τινος ἐκ τῶν
<span class="lb" data-page="86" data-line="15" id="p86.15"></span>εἰρημένων βεβλαμμένου. τὰ μὲν οὖν τοῦ κρυσταλλοειδοῦς
<span class="lb" data-page="86" data-line="16" id="p86.16"></span>νοσήματα κατὰ τὰς ὀκτὼ δυσκρασίας ἐστὶ, τὰ δὲ τῆς δυνάμεως
<span class="lb" data-page="86" data-line="17" id="p86.17"></span>ἢ τῷ τὸ νεῦρον ἢ τῷ τὸν ἐγκέφαλον πεπονθέναι. ὀκτὼ
<span class="lb" data-page="86" data-line="18" id="p86.18"></span>δὲ καὶ τούτων ἑκατέρου τὰ γένη, τά γε ὡς ὁμοιομερέσιν 
<span class="pb" data-page="87" id="p87"></span>
<span class="lb" data-page="87" data-line="1" id="p87.1"></span>αὐτοῖς γινόμενα νοσήματα, τὰ δὲ ὡς ὀργανικοῖς,<span class="milestone ed1page" data-n="219" data-unit="ed1page" id="ed1page.219"></span> ἐμφράξεις
<span class="lb" data-page="87" data-line="2" id="p87.2"></span>τε καὶ θλίψεις, ὅσα τε δι’ ἐπιῤῥοὴν ὑγρῶν ὄγκον
<span class="lb" data-page="87" data-line="3" id="p87.3"></span>ἐργάζεται παρὰ φύσιν. ἡ δὲ τῆς συνεχείας λύσις ἐπὶ πᾶσι
<span class="lb" data-page="87" data-line="4" id="p87.4"></span>τοῖς εἰρημένοις κοινὸν ὁμοιομερῶν τε καὶ ὀργανικῶν μορίων
<span class="lb" data-page="87" data-line="5" id="p87.5"></span>ἐστὶν, οὐκ ἐγκεφάλῳ μόνον, ἢ νεύρῳ συμβῆναι δυνάμενον,
<span class="lb" data-page="87" data-line="6" id="p87.6"></span>ἀλλὰ καὶ τῷ κρυσταλλοειδεῖ. τούτῳ μέν γε καὶ τῷ μετακινηθῆναί
<span class="lb" data-page="87" data-line="7" id="p87.7"></span>τε καὶ μεταστῆναι τῆς οἰκείας ἕδρας ὀργανικὸν συμπίπτει
<span class="lb" data-page="87" data-line="8" id="p87.8"></span>νόσημα, τῆς μεταστάσεως, εἰ μὲν ἤτοι πρὸς τὸν μέγαν ἢ τὸν
<span class="lb" data-page="87" data-line="9" id="p87.9"></span>μικρὸν γίγνοιτο κανθὸν, οὐδὲν ἀξιόλογον βλαπτούσης, εἰ δ’
<span class="lb" data-page="87" data-line="10" id="p87.10"></span>ἄνω καὶ κάτω, διπλᾶ ποιούσης ἅπαντα φαίνεσθαι τὰ ὁρώμενα.
<span class="lb" data-page="87" data-line="11" id="p87.11"></span>ταυτὶ μὲν οὖν ἐστι τά τε τοῦ πρώτου τῆς ὄψεως ὀργάνου
<span class="lb" data-page="87" data-line="12" id="p87.12"></span>νοσήματα καὶ τῶν τὴν δύναμιν αὐτῷ χορηγούντων.
<span class="lb" data-page="87" data-line="13" id="p87.13"></span>τὰ δὲ τῶν χρείαν τινὰ παρεχομένων, εἰ κατὰ τὸ τρῆμα τοῦ
<span class="lb" data-page="87" data-line="14" id="p87.14"></span>ῥαγοειδοῦς, ἢ καὶ τὸ μεταξὺ τούτου τε καὶ τοῦ κρυσταλλοειδοῦς,
<span class="lb" data-page="87" data-line="15" id="p87.15"></span>ὑγρόν τε καὶ πνεῦμα συσταίη τηλικοῦτον, ὡς ἐμποδίσαι
<span class="lb" data-page="87" data-line="16" id="p87.16"></span>τὸ πρῶτον τῆς ὄψεως ὄργανον πρὸς τὴν τῶν αἰσθητῶν
<span class="lb" data-page="87" data-line="17" id="p87.17"></span>διάγνωσιν. κατὰ δὲ τὸν αὐτὸν τρόπον καὶ ἡ πρὸ τῆς κόρης 
<span class="pb" data-page="88" id="p88"></span>
<span class="lb" data-page="88" data-line="1" id="p88.1"></span>μοῖρα τοῦ κερατοειδοῦς ἐμποδίζει τὴν ὄψιν, ἄν τε κατὰ τὸν
<span class="lb" data-page="88" data-line="2" id="p88.2"></span>ἑαυτῆς λόγον, ἄν τε κατ’ ἄλλόν τινα τρόπον ἐξίστηται τοῦ
<span class="lb" data-page="88" data-line="3" id="p88.3"></span>κατὰ φύσιν. τὸ μὲν οὖν τρῆμα κατὰ τέσσαρας τρόπους
<span class="lb" data-page="88" data-line="4" id="p88.4"></span>ὑπαλλάττεται τῆς αὐτοῦ φύσεως, ἢ αὐξανόμενον, ἢ μειούμενον,
<span class="lb" data-page="88" data-line="5" id="p88.5"></span>ἢ παρασπώμενον, ἢ ῥηγνύμενον. ἀλλ’ ἡ μὲν αὔξησις
<span class="lb" data-page="88" data-line="6" id="p88.6"></span>ἀεὶ βλάπτει τὴν ὄψιν, ἄν τ’ ἐκ γενετῆς ᾖ, ἄν τε ὕστερον
<span class="lb" data-page="88" data-line="7" id="p88.7"></span>συμβαίνῃ. ἡ δὲ μείωσις, ἐκ γενετῆς μὲν, ὁράσεως ὀξυτάτης
<span class="lb" data-page="88" data-line="8" id="p88.8"></span>ἐστίν· αὖθις δὲ εἰ γίγνοιτο, μοχθηρᾶς. τῶν δὲ ἄλλων οὐδέτερον
<span class="lb" data-page="88" data-line="9" id="p88.9"></span>οὔτ’ ἐκ γενετῆς οὔθ’ ὕστερον οὐδὲν ὅ τι καὶ ἄξιον
<span class="lb" data-page="88" data-line="10" id="p88.10"></span>λόγου παραβλάπτει τὴν ὄψιν. ἑωράκαμεν γὰρ ἤδη πολλάκις
<span class="lb" data-page="88" data-line="11" id="p88.11"></span>ἐπὶ προπτώσεσι βραχείαις τοῦ ῥαγοειδοῦς συνουλωθείσαις
<span class="lb" data-page="88" data-line="12" id="p88.12"></span>παρασπωμένην τὴν κόρην, οὐδὲν δὲ εἰς τὸ βλέπειν τὸν ἄνθρωπον
<span class="lb" data-page="88" data-line="13" id="p88.13"></span>ἐμποδιζόμενον, ὅταν γε δὴ τὴν πρὸ αὐτῆς μοῖραν
<span class="lb" data-page="88" data-line="14" id="p88.14"></span>τοῦ κερατοειδοῦς διαυγουμένην ἀμέμπτως ἔχῃ. ταυτὶ μὲν
<span class="lb" data-page="88" data-line="15" id="p88.15"></span>οὖν ἡ πεῖρά γε δείκνυσιν· ἡ δ’ αἰτία, δι’ ἣν μὲν εὐρύτης
<span class="lb" data-page="88" data-line="16" id="p88.16"></span>τοῦ τρήματος ἀεὶ βλαβερὸν εἰς εὐαισθησίαν ὄψεως, ἡ δὲ στενότης
<span class="lb" data-page="88" data-line="17" id="p88.17"></span>οὐκ ἀεὶ, σκέψεως ἀξία. δοκεῖ δέ μοι τὸ ἀπ’ ἐγκεφάλου
<span class="lb" data-page="88" data-line="18" id="p88.18"></span>καταφερόμενον ἐπὶ τὸν ὀφθαλμὸν νεῦρον, ὃ δὴ καὶ 
<span class="pb" data-page="89" id="p89"></span>
<span class="lb" data-page="89" data-line="1" id="p89.1"></span>πόρον ὀνομάζουσιν οἱ περὶ τὸν Ἡρόφιλον, ὅτι τοῦτο μόνον
<span class="lb" data-page="89" data-line="2" id="p89.2"></span>φανερόν ἐστι τὸ τρῆμα, πνεύματος ὑπάρχειν ὁδὸς αἰσθητικοῦ.
<span class="lb" data-page="89" data-line="3" id="p89.3"></span>καὶ διὰ τοῦτο ἐπειδὰν <span class="milestone ed2page" data-n="45" data-unit="ed2page" id="ed2page.45"></span>ἐπιμύσαιμεν τὸν ἕτερον τῶν
<span class="lb" data-page="89" data-line="4" id="p89.4"></span>ὀφθαλμῶν, εὐρύνεσθαι συμβαίνει θατέρου τὴν κόρην, ὡς
<span class="lb" data-page="89" data-line="5" id="p89.5"></span>ἂν εἰς τὸν ἕνα μόνον ἰόντος τοῦ πνεύματος, ὃ πρότερον εἰς
<span class="lb" data-page="89" data-line="6" id="p89.6"></span>ἀμφοτέρους ἐμερίζετο. ταῦτά τοι καὶ ἡ τῶν ὑποκεχυμένων
<span class="lb" data-page="89" data-line="7" id="p89.7"></span>διάγνωσις, εἴτ’ ὄψονται παρακεντηθέντος καὶ κατενεχθέντος
<span class="lb" data-page="89" data-line="8" id="p89.8"></span>τοῦ ὑποχύματος, εἴτε μὴ, διὰ τούτου μάλιστα γίγνεται τοῦ
<span class="lb" data-page="89" data-line="9" id="p89.9"></span>σημείου. οἷς μὲν γὰρ εὐρύνεσθαι συμβαίνει τὴν κόρην, μύσαντος
<span class="lb" data-page="89" data-line="10" id="p89.10"></span>θατέρου τῶν ὀφθαλμῶν, τούτους μὲν ἐλπὶς ὄψεσθαι
<span class="lb" data-page="89" data-line="11" id="p89.11"></span>παρακεντηθέντας· οἷς δὲ οὐκ εὐρύνεσθαι, τούτων οὐδεὶς οὐδὲ
<span class="lb" data-page="89" data-line="12" id="p89.12"></span>πώποτε εἶδεν, οὐδ’ ἂν ἀνωδυνώτατά τε καὶ κάλλιστα χειρουργηθῶσιν.
<span class="lb" data-page="89" data-line="13" id="p89.13"></span>ἐξ ὧν ἁπάντων εὔδηλον, ὡς ἐπιῤῥεῖ τι πνεῦμα
<span class="lb" data-page="89" data-line="14" id="p89.14"></span>τοῖς ὀφθαλμοῖς ἐξ ἐγκεφάλου ψυχικὸν, εἴς τε τὸ κρυσταλλοειδὲς
<span class="lb" data-page="89" data-line="15" id="p89.15"></span>ὑγρὸν αὐτὸ καὶ τὴν προκειμένην ἅπασαν χώραν, ἣν διορίζει
<span class="lb" data-page="89" data-line="16" id="p89.16"></span>τὸ τρῆμα τοῦ ῥαγοειδοῦς. ὅταν οὖν ἡ κόρη γίγνεται
<span class="lb" data-page="89" data-line="17" id="p89.17"></span>μείζων, εἴτε κατὰ τὴν πρώτην διάπλασιν, εἴθ’ ὕστερον, οὐκ ἐκπληροῦται
<span class="lb" data-page="89" data-line="18" id="p89.18"></span>καλῶς ὑπὸ τοῦ πνεύματος ἅπασα· χεῖσθαι τοίνυν ﻿
<span class="pb" data-page="90" id="p90"></span>
<span class="lb" data-page="90" data-line="1" id="p90.1"></span>ἀναγκάζεται καὶ διαλύεσθαι καὶ σκεδάννυσθαι· κατὰ δὲ
<span class="lb" data-page="90" data-line="2" id="p90.2"></span>τοὐναντίον ἐν τῇ μικροτέρᾳ κόρῃ συνάγεται καὶ σφίγγεται καὶ
<span class="lb" data-page="90" data-line="3" id="p90.3"></span>πυκνοῦται τὸ πνεῦμα. δέδεικται δ’ ἐν τοῖς περὶ χρείας μορίων,
<span class="lb" data-page="90" data-line="4" id="p90.4"></span>ὡς τὸ μὲν συνάγεσθαί τε καὶ σφίγγεσθαι πρὸς εὐαισθησίαν
<span class="lb" data-page="90" data-line="5" id="p90.5"></span>αὐτῷ συντελεῖ· τὸ δὲ διαλύεσθαί τε καὶ σκεδάννυσθαι
<span class="lb" data-page="90" data-line="6" id="p90.6"></span>πρὸς δυσαισθησίαν ἀπάγει. τί δή ποτ’ οὖν ἡ σμικρυνθεῖσα
<span class="lb" data-page="90" data-line="7" id="p90.7"></span>κόρη λόγῳ νοσήματος, οὐ φύσει, πολὺ χείρων ἀποτελεῖται
<span class="lb" data-page="90" data-line="8" id="p90.8"></span>τῆς συμμέτρου; ἢ διότι μοχθηραῖς διαθέσεσιν ἕπεται, δι’ ἃς
<span class="lb" data-page="90" data-line="9" id="p90.9"></span>ἐξ ἀνάγκης χεῖρον ὁρᾷ ὁ παθὼν οὕτως ὀφθαλμὸς, οὐ διὰ τὴν
<span class="lb" data-page="90" data-line="10" id="p90.10"></span>σμικρότητα τῆς κόρης; τίνες οὖν αἱ διαθέσεις; ἔτι γὰρ τοῦτο
<span class="lb" data-page="90" data-line="11" id="p90.11"></span>λείπει τῷ λόγῳ. μία μὲν αὐτοῦ τοῦ ῥαγοειδοῦς χιτῶνος μόνου·
<span class="lb" data-page="90" data-line="12" id="p90.12"></span>δευτέρα δὲ ἡ ἐκ τῆς ὑγρότητος ἐκχεομένης τῆς λεπτῆς,
<span class="lb" data-page="90" data-line="13" id="p90.13"></span>ἣ μεταξὺ τέτακται τοῦ τε κρυσταλλοειδοῦς ὑγροῦ καὶ αὐτοῦ
<span class="lb" data-page="90" data-line="14" id="p90.14"></span>τοῦ ῥαγοειδοῦς. ἡ μὲν οὖν τοῦ χιτῶνος αὐτοῦ μόνου διάθεσις
<span class="lb" data-page="90" data-line="15" id="p90.15"></span>ἔκτασίς τίς ἐστι καὶ χάλασις, οἵα κᾀπὶ τῶν ἐκτὸς
<span class="lb" data-page="90" data-line="16" id="p90.16"></span>ὁρᾶται πολλάκις ἐν ἄρθροις, ὑγρότητι περιττῇ διαβραχέντων
<span class="lb" data-page="90" data-line="17" id="p90.17"></span>τῶν συνδέσμων· ἡ δὲ τῶν ὑγρῶν διάθεσις ἔλλειψίς τίς ἐστι,
<span class="lb" data-page="90" data-line="18" id="p90.18"></span>δι’ ἣν κενουμένης τῆς ἔνδον χώρας ὁ ῥαγοειδὴς ἐπ’ αὐτὴν 
<span class="pb" data-page="91" id="p91"></span>
<span class="lb" data-page="91" data-line="1" id="p91.1"></span>καταπίπτων συστέλλεταί τε καὶ ῥυσσοῦται, καὶ διὰ τοῦτο
<span class="lb" data-page="91" data-line="2" id="p91.2"></span>καὶ τὴν κόρην σμικρύνει. χεῖρον οὖν ὁρᾷν ἢ καὶ μηδόλως
<span class="lb" data-page="91" data-line="3" id="p91.3"></span>ὁρᾷν ἐπὶ ταῖς τοιαύταις διαθέσεσιν, οὐ διὰ τὴν σμικρότητα
<span class="lb" data-page="91" data-line="4" id="p91.4"></span>τῆς κόρης, ἀλλὰ διὰ τὴν τῆς ὑγρότητος ἔνδειαν συμβαίνει.
<span class="lb" data-page="91" data-line="5" id="p91.5"></span>δέδεικται γὰρ ἐν τοῖς ὀπτικοῖς λόγοις, οὓς ἔν τε τῇ περὶ
<span class="lb" data-page="91" data-line="6" id="p91.6"></span>χρείας μορίων καὶ προσέτι ἐν τῇ περὶ τῶν Ἱπποκράτους
<span class="lb" data-page="91" data-line="7" id="p91.7"></span>καὶ Πλάτωνος δογμάτων ἐποιησάμεθα πραγματείᾳ,
<span class="lb" data-page="91" data-line="8" id="p91.8"></span>τὸ κρυσταλλοειδὲς ὑγρὸν ἀεὶ προβλήματός τινος δεόμενον,
<span class="lb" data-page="91" data-line="9" id="p91.9"></span>ἵνα ἀλύπως ὑπομένῃ τὴν ἔξωθεν αὐγήν. ἕν δὲ δή τι τῶν
<span class="lb" data-page="91" data-line="10" id="p91.10"></span>προβλημάτων αὐτοῦ καὶ τόδε τὸ ὑγρόν ἐστι, μετὰ τοῦ καὶ
<span class="lb" data-page="91" data-line="11" id="p91.11"></span>συνωφελεῖν τι τὴν οὐσίαν τοῦ κρυσταλλοειδοῦς. ὅταν οὖν
<span class="lb" data-page="91" data-line="12" id="p91.12"></span>ἐνδεέστερον γένηται τὸ ὑγρὸν τοῦτο, ξηρότερον μὲν δήπου
<span class="lb" data-page="91" data-line="13" id="p91.13"></span>καὶ αὐτὸ γίγνεται τὸ κρυσταλλοειδὲς, ὡς μηκέτι τεγγόμενον
<span class="lb" data-page="91" data-line="14" id="p91.14"></span>ὑγρότητι δαψιλεῖ· καταπίπτων δὲ καὶ ὁ ῥαγοειδὴς χιτὼν ἐπ’
<span class="lb" data-page="91" data-line="15" id="p91.15"></span>αὐτὸ τὴν μεταξὺ χώραν ἑαυτοῦ τε κᾀκείνου βραχυτέραν
<span class="lb" data-page="91" data-line="16" id="p91.16"></span>ἐργάζεται, καὶ οὕτως ἀναγκαζόμενον τὸ κρυσταλλοειδὲς ὁμιλεῖν
<span class="lb" data-page="91" data-line="17" id="p91.17"></span>δι’ ὀλίγου τῇ κατὰ τὸν ἔξωθεν ἀέρα λαμπρότητι παραπλήσιόν
<span class="lb" data-page="91" data-line="18" id="p91.18"></span>τι πάσχει τὸ πάθος, οἷον καὶ τοῖς τὸν ἥλιον ἀσκαρδαμυκτὶ
<span class="lb" data-page="91" data-line="19" id="p91.19"></span>θεωμένοις συμβαίνει. ἐκείνων δ’ οὖν ἔνιοι μὲν 
<span class="pb" data-page="92" id="p92"></span>
<span class="lb" data-page="92" data-line="1" id="p92.1"></span>ἐτυφλώθησαν, ἐβλάβησαν δὲ ἅπαντες, ὡς μόγις ἀνακτήσασθαι
<span class="lb" data-page="92" data-line="2" id="p92.2"></span>τὴν ὄψιν. ἐδείχθη γὰρ ἡμῖν, ὡς οὐχ οἷόν τέ ἐστι λαμπροῦ
<span class="lb" data-page="92" data-line="3" id="p92.3"></span>φωτὸς ἀλύπως ἀνέχεσθαι τὸ τῆς ὄψεως ὄργανον, καὶ
<span class="lb" data-page="92" data-line="4" id="p92.4"></span>ὡς διὰ τοῦτο καὶ ὁ ῥαγοειδὴς αὐτοῦ χιτὼν προβέβληται μέλας
<span class="lb" data-page="92" data-line="5" id="p92.5"></span>τε ἅμα καὶ κυανοῦς ὑπάρχων, ἐπειδὴ ταῦτα μάλιστα τὰ χρώματα
<span class="lb" data-page="92" data-line="6" id="p92.6"></span>παραμυθεῖται τὴν ὄψιν ὑπὸ λαμπροῦ κάμνουσαν φωτός.
<span class="lb" data-page="92" data-line="7" id="p92.7"></span>αὕτη μὲν οὖν ἡ αἰτία, δι’ ἣν ἔλαττον γενόμενον τὸ
<span class="lb" data-page="92" data-line="8" id="p92.8"></span>κατὰ τὴν κόρην γινόμενον<span class="milestone ed2page" data-n="46" data-unit="ed2page" id="ed2page.46"></span> ὑγρὸν αἴτιόν τε ἅμα τοῦ χεῖρον
<span class="lb" data-page="92" data-line="9" id="p92.9"></span>θεᾶσθαι γίγνεται καὶ σμικρότερον ἀποφαίνει τὸ τοῦ ῥαγοειδοῦς
<span class="lb" data-page="92" data-line="10" id="p92.10"></span>τρῆμα, καὶ διὰ τοῦτο δυσιατότατόν ἐστι τὸ τοιοῦτον
<span class="lb" data-page="92" data-line="11" id="p92.11"></span>νόσημα τῶν ὀφθαλμῶν· ἡ δ’ ἑτέρα διάθεσις, ἡ δι’ ὑγρότητα
<span class="lb" data-page="92" data-line="12" id="p92.12"></span>τοῦ ῥαγοειδοῦς μικροτέραν ἐργαζομένη τὴν κόρην, ἧττον ταύτης
<span class="lb" data-page="92" data-line="13" id="p92.13"></span>ἐστὶ μοχθηρά. χαλεπώτερον γὰρ ἐστι τῶν ὁμοιομερῶν τι
<span class="lb" data-page="92" data-line="14" id="p92.14"></span>τοῦ σώματος μορίων ἐξηρασμένον ὑγραίνειν, ἤπερ ὑγρασμένον
<span class="lb" data-page="92" data-line="15" id="p92.15"></span>ξηραίνειν. ταυτὶ μὲν οὖν ἤδη πως ἅπτεται θεραπευτικῶν λογισμῶν,
<span class="lb" data-page="92" data-line="16" id="p92.16"></span>λέγωμεν δὲ ὅπερ ἐξ ἀρχῆς προὔκειτο. χαλεπὴ μὲν ἡ
<span class="lb" data-page="92" data-line="17" id="p92.17"></span>παρὰ φύσιν τῆς κόρης σμικρότης, ἀγαθὴ δὲ ἡ σύμφυτος.
<span class="lb" data-page="92" data-line="18" id="p92.18"></span>ἡ δὲ εὐρύτης οὐκ ἀγαθὴ μὲν ἡ σύμφυτος· ἡ δὲ παρὰ φύσιν 
<span class="pb" data-page="93" id="p93"></span>
<span class="lb" data-page="93" data-line="1" id="p93.1"></span>οὐδ’ αὐτὴ μὲν ἀγαθὴ, μικρότερον δ’ ἐστὶ τῆς στενότητος
<span class="lb" data-page="93" data-line="2" id="p93.2"></span>κακόν. ἡ μὲν γὰρ, ὡς ἂν εἴποι τις, αἰτία συνεκτικὴ<span class="milestone ed1page" data-n="220" data-unit="ed1page" id="ed1page.220"></span> τῆς
<span class="lb" data-page="93" data-line="3" id="p93.3"></span>γενέσεως αὐτῆς τάσις ἐστὶ τοῦ ῥαγοειδοῦς χιτῶνος, ὥσπερ
<span class="lb" data-page="93" data-line="4" id="p93.4"></span>αὖ τῆς σμικρότητος ἡ χάλασις. ἐπεὶ δὲ καὶ κατὰ διττὸν τρόπον
<span class="lb" data-page="93" data-line="5" id="p93.5"></span>τείνεται, ὅτε κατὰ τὸν ἑαυτοῦ λόγον πάσχει, ἢ ξηραινόμενος
<span class="lb" data-page="93" data-line="6" id="p93.6"></span>ὡς ὁμοιομερὲς, ἢ ὑγραινόμενος ὡς ὀργανικόν· ἡ μὲν
<span class="lb" data-page="93" data-line="7" id="p93.7"></span>ξηρότης αὐτοῦ δυσίατος, ἡ δὲ ὑγρότης οὐ δυσίατός ἐστι.
<span class="lb" data-page="93" data-line="8" id="p93.8"></span>φλεγμοναὶ γὰρ καὶ σκίῤῥοι καὶ ἀποστήματα, καὶ ὅσα τοιαῦτα
<span class="lb" data-page="93" data-line="9" id="p93.9"></span>νοσήματα, τῶν ὀργανικῶν ἐστι μορίων ἐπὶ περιτταῖς ὑγρότησιν,
<span class="lb" data-page="93" data-line="10" id="p93.10"></span>ὧν ἁπάντων ἀγαθὸς ἰατρὸς ἐν τῷ ῥαγοειδεῖ συνισταμένων
<span class="lb" data-page="93" data-line="11" id="p93.11"></span>οὐ χαλεπῶς ἂν περιγίγνοιτο. προσγίνεται δέ ποτε
<span class="lb" data-page="93" data-line="12" id="p93.12"></span>τάσις τῷ ῥαγοειδεῖ καὶ κατά τι συμβεβηκὸς ἐκ τοῦ πλήθους
<span class="lb" data-page="93" data-line="13" id="p93.13"></span>τῶν ὑποκειμένων ὑγρῶν ὁρμηθεῖσα. πληρωθεὶς γὰρ ὥσπερ
<span class="lb" data-page="93" data-line="14" id="p93.14"></span>ἀσκὸς ἢ κύστις ἐκτείνεται καὶ περιτείνεται πανταχόθεν τοῖς
<span class="lb" data-page="93" data-line="15" id="p93.15"></span>ἀθροισθεῖσιν αὐτοῦ τε μεταξὺ καὶ τοῦ κρυσταλλοειδοῦς ὑγροῦ.
<span class="lb" data-page="93" data-line="16" id="p93.16"></span>ἐπεὶ δὲ οὐ μόνον ὅσα τοῦ τρήματος ἐστι τοῦ κατὰ τὸν ῥαγοειδῆ
<span class="lb" data-page="93" data-line="17" id="p93.17"></span>νοσήματα διῆλθεν ὁ λόγος, ἀλλὰ καί τινων αὐτοῦ
<span class="lb" data-page="93" data-line="18" id="p93.18"></span>τοῦ ῥαγοειδοῦς ἐμνημόνευσε, καὶ προσέτι τῶν τῆς λεπτῆς 
<span class="pb" data-page="94" id="p94"></span>
<span class="lb" data-page="94" data-line="1" id="p94.1"></span>ὑγρότητος, ἑξῆς ἂν εἴη τὰ λείποντα τῶν ἐν αὐτοῖς εἰπεῖν,
<span class="lb" data-page="94" data-line="2" id="p94.2"></span>ὑφ’ ὧν ἤτοι παραποδίζεται τὸ βλέπειν, ἢ καὶ παντάπασιν
<span class="lb" data-page="94" data-line="3" id="p94.3"></span>ἀπόλοιτο. τῶν μὲν δὴ κατὰ τὸν ῥαγοειδῆ χιτῶνα συνισταμένων,
<span class="lb" data-page="94" data-line="4" id="p94.4"></span>ὅσα γε δὴ λυμαίνεται ταῖς ὄψεσιν, ἓν ἔτι παραλέλειπται
<span class="lb" data-page="94" data-line="5" id="p94.5"></span>νόσημα τὸ κοινὸν ὁμοιομερῶν τε καὶ ὀργανικῶν, ἡ
<span class="lb" data-page="94" data-line="6" id="p94.6"></span>τῆς ἑνώσεως λύσις, ὅπερ ἐν τούτῳ τῷ μέρει τραῦμά τε καὶ
<span class="lb" data-page="94" data-line="7" id="p94.7"></span>ἕλκος ἐστίν. ὅταν οὖν γένηται μέγα τὸ τοιοῦτον, ὡς διαῤῥαγῆναι
<span class="lb" data-page="94" data-line="8" id="p94.8"></span>μὲν ἱκανῶς τὸν ῥαγοειδῆ, προχυθῆναι δὲ τὴν λεπτὴν
<span class="lb" data-page="94" data-line="9" id="p94.9"></span>ὑγρότητα πρὸς τὸ ἐκτὸς τοῦ χιτῶνος, ὡς ψαύειν ἤδη κερατοειδοῦς,
<span class="lb" data-page="94" data-line="10" id="p94.10"></span>ἀνάγκη συμπίπτειν ἄτοπα ἐν τῷδε δύο, καταπίπτειν
<span class="lb" data-page="94" data-line="11" id="p94.11"></span>μὲν ἐπὶ τὸ κρυσταλλοειδὲς ὑγρὸν τὸν ῥαγοειδῆ χιτῶνα,
<span class="lb" data-page="94" data-line="12" id="p94.12"></span>τὸ δ’ ἀπ’ ἐγκεφάλου πνεῦμα μηκέτι ὅλον ἐπὶ τὴν κόρην
<span class="lb" data-page="94" data-line="13" id="p94.13"></span>ἀφικνεῖσθαι δυνάμενον διὰ τοῦ τραύματος ἐκρεῖν. ὅτι δὲ
<span class="lb" data-page="94" data-line="14" id="p94.14"></span>οὐ μόνον ἄμφω ταῦτα συνελθόντα βλάβη τῆς ὄψεώς ἐστιν,
<span class="lb" data-page="94" data-line="15" id="p94.15"></span>ἀλλὰ καὶ τὸ ἕτερον αὐτῶν, εὔδηλον ὑπάρχειν ἡγοῦμαι τοῖς
<span class="lb" data-page="94" data-line="16" id="p94.16"></span>γε μὴ παρέργως ἀκηκοόσι τῶν προειρημένων. ἐμοὶ δ’ ἂν
<span class="lb" data-page="94" data-line="17" id="p94.17"></span>εἴη καιρὸς μεταβαίνειν ἤδη ἐπὶ τὴν λεπτὴν ὑγρότητα, περὶ ἧς
<span class="lb" data-page="94" data-line="18" id="p94.18"></span>εἴρηται μέν που καὶ πρόσθεν τό γε τοσοῦτον, ὡς εἴτε πλείων, ﻿
<span class="pb" data-page="95" id="p95"></span>
<span class="lb" data-page="95" data-line="1" id="p95.1"></span>εἴτε ἐλάττων γένοιτο, βλάπτει τὴν ὄψιν· ὅτι δὲ καὶ εἰ παχυτέρα
<span class="lb" data-page="95" data-line="2" id="p95.2"></span>ποτὲ κατὰ τὴν σύστασιν, ἢ ἀλλοιοτέρα κατὰ τὴν χροιὰν
<span class="lb" data-page="95" data-line="3" id="p95.3"></span>ἀποτελεσθείη, καὶ οὕτως ἐργάσεταί τι σύμπτωμα περὶ τὴν
<span class="lb" data-page="95" data-line="4" id="p95.4"></span>τοῦ βλέπειν ἐνέργειαν, ὅπερ οὐκ εἴρηται μὲν ἔμπροσθεν, ἤδη
<span class="lb" data-page="95" data-line="5" id="p95.5"></span>δὲ αὐτὸ λέγεσθαι καιρός. εἰ μὲν δὴ παχύτερον ἑαυτοῦ γίγνοιτο
<span class="lb" data-page="95" data-line="6" id="p95.6"></span>τὸ ὑγρὸν τοῦτο, τήν τε ἀκρίβειαν τῆς ὄψεως ἀφαιρήσεται
<span class="lb" data-page="95" data-line="7" id="p95.7"></span>καὶ τὸ μῆκος κωλύσει, ὡς μήτε τὰ πόῤῥω βλέπειν,
<span class="lb" data-page="95" data-line="8" id="p95.8"></span>μήτε ἀκριβῶς τὰ πλησίον. εἰ δὲ ἱκανῶς ἀποτελεσθείη παχὺ,
<span class="lb" data-page="95" data-line="9" id="p95.9"></span>καθάπερ ἐν τοῖς ὑποχύμασι γίγνεται, διακωλύσει τὸ βλέπειν.
<span class="lb" data-page="95" data-line="10" id="p95.10"></span>εἰ δὲ μὴ πᾶν ἐπισκοτισθείη τὸ τρῆμα πρὸς τοῦ συστάντος αὐτόθι
<span class="lb" data-page="95" data-line="11" id="p95.11"></span>παχυμεροῦς σώματος, ἀλλά τι μέρος<span class="milestone ed2page" data-n="47" data-unit="ed2page" id="ed2page.47"></span> ἀπολείποιτο
<span class="lb" data-page="95" data-line="12" id="p95.12"></span>καθαρὸν, ὁρῶσι δι’ ἐκείνου τὰ ἐκτὸς, ἕκαστον μὲν αὐτὸ μόνον
<span class="lb" data-page="95" data-line="13" id="p95.13"></span>οὐδὲν χεῖρον ἢ πρόσθεν, οὐ μὴν οὐδ’ ὑφ’ ἕνα χρόνον
<span class="lb" data-page="95" data-line="14" id="p95.14"></span>ὁμοίως τὰ πολλὰ διὰ τὸ στενώτερον ἑαυτοῦ γεγονέναι τὸν
<span class="lb" data-page="95" data-line="15" id="p95.15"></span>τῆς ὄψεως κῶνον. κατὰ δὲ τὸ κέντρον τῆς κόρης εἰ γένοιτο
<span class="lb" data-page="95" data-line="16" id="p95.16"></span>σύστασις ὑποχύματος μικροῦ, τῶν ἐν κύκλῳ μενόντων καθαρῶν
<span class="lb" data-page="95" data-line="17" id="p95.17"></span>ἅπαντα φαίνεται τοῖς οὕτω πάσχουσιν οἷον θυρίδας
<span class="lb" data-page="95" data-line="18" id="p95.18"></span>ἔχοντα. τὸ γὰρ ἐν μέσῳ τὸ μὴ βλεπόμενον, ἐγκεκολάφθαι 
<span class="pb" data-page="96" id="p96"></span>
<span class="lb" data-page="96" data-line="1" id="p96.1"></span>δοκεῖ. εἰ δὲ διεσπασμένα τε καὶ μὴ συνεστῶτα πρὸς ἄλληλα
<span class="lb" data-page="96" data-line="2" id="p96.2"></span>τὰ παχυμερῆ σώματα κατὰ τὸ προειρημένον ὑγρὸν ἐμφέροιτο,
<span class="lb" data-page="96" data-line="3" id="p96.3"></span>φαντασίαν ἐργάσεται τοῖς οὕτως ἔχουσιν, ὡς ἐκτὸς ὁρώμενά
<span class="lb" data-page="96" data-line="4" id="p96.4"></span>τινα περιφερόμενα κωνώπια. πολλάκις δὲ καὶ οἷον εἴδωλόν
<span class="lb" data-page="96" data-line="5" id="p96.5"></span>τι προφαίνεσθαι φαντάζονται διὰ τὰς τῶν παχυμερῶν ὑγρῶν
<span class="lb" data-page="96" data-line="6" id="p96.6"></span>συστάσεις. ἡ τοιαύτη δὲ τῶν εἰδώλων γένεσις μετὰ ἐξανάστασιν
<span class="lb" data-page="96" data-line="7" id="p96.7"></span>ὕπνου φαίνεται τὰ πολλὰ, μάλιστα δὲ παισὶ καὶ τοῖς
<span class="lb" data-page="96" data-line="8" id="p96.8"></span>πεπωκόσι πλέον, ἤ πως ἄλλως πεπληρωμένοις τὴν κεφαλήν.
<span class="lb" data-page="96" data-line="9" id="p96.9"></span>εἰ δὲ κατὰ τὴν χροιὰν ἐξαλλαχθείη τὸ μεταξὺ τοῦ τε κρυσταλλοειδοῦς
<span class="lb" data-page="96" data-line="10" id="p96.10"></span>καὶ τοῦ ῥαγοειδοῦς ὑγρὸν, ἐπὶ μὲν τὸ φαιότερον
<span class="lb" data-page="96" data-line="11" id="p96.11"></span>ἀποκλῖναν, ὡς δι’ ὁμίχλης ἢ καπνοῦ ποιήσει τὸν ἄνθρωπον
<span class="lb" data-page="96" data-line="12" id="p96.12"></span>ὁρᾷν· ἐπ’ ἄλλην δέ τινα χροιὰν ἐκτρεπόμενον, ἐκείνης τὸ
<span class="lb" data-page="96" data-line="13" id="p96.13"></span>φάντασμα προστρίψεται τοῖς ὁρατοῖς· εἰ δὲ ἀνωμάλως ἤτοι
<span class="lb" data-page="96" data-line="14" id="p96.14"></span>τῆς συστάσεως, ἢ τῆς χροιᾶς ἐξίσταιτο τῆς κατὰ φύσιν, ὅ τι
<span class="lb" data-page="96" data-line="15" id="p96.15"></span>περ ἂν αὐτοῦ μέρος οὕτω διακείμενον ἐπὶ τὸ τῆς κόρης ἀφίκηται
<span class="lb" data-page="96" data-line="16" id="p96.16"></span>χωρίον· ὅμοιον ἑαυτῷ καὶ τὸ φάντασμα παρέξει τοῖς
<span class="lb" data-page="96" data-line="17" id="p96.17"></span>ὁρατοῖς· καὶ μὲν γὰρ τὴν χροιὰν ἐκείνου καὶ τὴν σύστασιν
<span class="lb" data-page="96" data-line="18" id="p96.18"></span>καὶ τὸ σχῆμα δόξουσιν ὁρᾷν ἐκτός. ἐκ τούτου τοῦ γένους 
<span class="pb" data-page="97" id="p97"></span>
<span class="lb" data-page="97" data-line="1" id="p97.1"></span>ἐστὶ τῶν συμπτωμάτων τά τε τῶν ὑποχεομένων φαντάσματα
<span class="lb" data-page="97" data-line="2" id="p97.2"></span>καὶ τῶν ἐκ ῥινὸς αἱμοῤῥαγεῖν ἢ ἐμεῖν μελλόντων, ὑφ’ Ἱπποκράτους
<span class="lb" data-page="97" data-line="3" id="p97.3"></span>γεγραμμένα. καὶ μὴν καὶ ὅσοις ἀκριβὴς μὲν ἡ ὄψις
<span class="lb" data-page="97" data-line="4" id="p97.4"></span>ἐστὶν, ὡς μηδὲ τὸ σμικρότατον αὐτὴν λανθάνειν τῶν αἰσθητῶν,
<span class="lb" data-page="97" data-line="5" id="p97.5"></span>ἀναθυμιάσεις δέ τινες ἀπὸ τῆς γαστρὸς ἀναφέρονται,
<span class="lb" data-page="97" data-line="6" id="p97.6"></span>καὶ μάλιστα ὅταν μηδὲ πέψωσι καλῶς, ὅμοια τοῖς ὑποχεομένοις
<span class="lb" data-page="97" data-line="7" id="p97.7"></span>γίγνεται τὰ συμπτώματα. καθαρώτατον μὲν γὰρ τούτοις
<span class="lb" data-page="97" data-line="8" id="p97.8"></span>ἐστὶ φύσει τό τε κρυσταλλοειδὲς ὑγρὸν καὶ τουτὶ δ’
<span class="lb" data-page="97" data-line="9" id="p97.9"></span>αὐτὸ τὸ ὑδατοειδὲς, ὑπὲρ οὗ νῦν διεξερχόμεθα· τὸ δὲ μέγεθος
<span class="lb" data-page="97" data-line="10" id="p97.10"></span>τῶν συμπτωμάτων ἐν αὐτοῖς ἀεὶ κατὰ τὸ μέγεθος τοῦ
<span class="lb" data-page="97" data-line="11" id="p97.11"></span>πάθους ἐστὶν οὐ μόνον ἐφ’ ὧν ἄρτι πέπαυμαι λέγων, ἀλλὰ
<span class="lb" data-page="97" data-line="12" id="p97.12"></span>καὶ ἐπὶ πάντων τῶν προειρημένων. οἷον αὐτίκα τῶν ὁμοιομερῶν
<span class="lb" data-page="97" data-line="13" id="p97.13"></span>αἱ δυσκρασίαι βραχεῖαι μὲν οὖσαι σμικρὰν τὴν βλάβην
<span class="lb" data-page="97" data-line="14" id="p97.14"></span>τῆς ἐνεργείας ἐργάζονται· μείζονες δὲ γενόμεναι καὶ τὴν
<span class="lb" data-page="97" data-line="15" id="p97.15"></span>βλάβην ἑαυταῖς ἀνάλογον ἐπαυξάνουσιν· ἐπὶ πλεῖστον δ’ ἐξιστάμεναι
<span class="lb" data-page="97" data-line="16" id="p97.16"></span>τοῦ κατὰ φύσιν ἄρδην ἀπολλύουσι τὴν ἐνέργειαν.
<span class="lb" data-page="97" data-line="17" id="p97.17"></span>οὕτω δὲ καὶ ὅσα περὶ ποσότητος εἴρηται καὶ συστάσεως καὶ
<span class="lb" data-page="97" data-line="18" id="p97.18"></span>χροιᾶς τῆς ὑδατώδους ὑγρότητος, ἐπ’ ὀλίγον μὲν ἐξιστάμενα 
<span class="pb" data-page="98" id="p98"></span>
<span class="lb" data-page="98" data-line="1" id="p98.1"></span>τοῦ κατὰ φύσιν ὀλίγον τι καὶ τὴν ἐνέργειαν ἀδικεῖ· ἐπὶ
<span class="lb" data-page="98" data-line="2" id="p98.2"></span>πλέον δὲ ἀποχωροῦντα πρὸς λόγον τῆς σφετέρας βλάβης καὶ
<span class="lb" data-page="98" data-line="3" id="p98.3"></span>τὴν τῆς ἐνεργείας βλάβην αὐξάνει· ἐπὶ πλεῖστον δὲ ἐκτρεπόμενα
<span class="lb" data-page="98" data-line="4" id="p98.4"></span>τελέως ἀναιρεῖ τὴν ἐνέργειαν. ὡσαύτως δὲ καὶ ὅσα
<span class="lb" data-page="98" data-line="5" id="p98.5"></span>περὶ τὰς ῥήξεις εἴρηται τοῦ ῥαγοειδοῦς καὶ τὸ τῆς κόρης ποσὸν,
<span class="lb" data-page="98" data-line="6" id="p98.6"></span>ἤτοι βραχύ τι παραβλάπτει τὴν ἐνέργειαν, ἢ πλέον, ἢ
<span class="lb" data-page="98" data-line="7" id="p98.7"></span>καὶ παντάπασιν ἀπόλλυσιν. οὕτω δὲ καὶ τὸ πνεῦμα τὸ ψυχικὸν
<span class="lb" data-page="98" data-line="8" id="p98.8"></span>ἢ ἀκριβῶς ἐστι καθαρὸν, οἷός περ ὁ αἰθὴρ, ἢ ὑγρὸν
<span class="lb" data-page="98" data-line="9" id="p98.9"></span>καὶ θολερὸν ὁμίχλης δίκην· καὶ κατὰ τὸ ποσὸν τῆς οὐσίας
<span class="lb" data-page="98" data-line="10" id="p98.10"></span>ἤτοι πλέον, ἢ ἔλαττον. ἐὰν μὲν οὖν ἅμα πολύ τε καὶ αἰθερῶδες
<span class="lb" data-page="98" data-line="11" id="p98.11"></span>ὑπάρξῃ, καὶ τὰ πλεῖστον ἀπέχοντα θεᾶται καὶ
<span class="lb" data-page="98" data-line="12" id="p98.12"></span>ἀκριβῆ τὴν διάγνωσιν αὐτῶν ποιεῖται· ἐὰν δὲ ὀλίγον μὲν ᾖ,
<span class="lb" data-page="98" data-line="13" id="p98.13"></span>καθαρὸν δὲ, τὰ μὲν ἐγγὺς ἀκριβῶς διαγινώσκει, τὰ πόῤῥωθεν
<span class="lb" data-page="98" data-line="14" id="p98.14"></span>δὲ οὐχ ὁρᾷ· ἐὰν δὲ ὑγρότερόν τε ἅμα καὶ πολὺ τύχῃ, μέχρι
<span class="lb" data-page="98" data-line="15" id="p98.15"></span>μὲν πλείστου, οὐκ ἀκριβῶς δ’ ὁρᾷ· ὥσπερ γε καὶ εἰ ὑγρόν
<span class="lb" data-page="98" data-line="16" id="p98.16"></span>τε ἅμα καὶ ὀλίγον εἴη, οὔτ’ ἀκριβῶς <span class="milestone ed2page" data-n="48" data-unit="ed2page" id="ed2page.48"></span>οὔτ’ ἄχρι πλείστου
<span class="lb" data-page="98" data-line="17" id="p98.17"></span>ὁρᾷ. καὶ περὶ μὲν τούτου ἱκανὰ καὶ ταῦτα πρός γε τὰ
<span class="lb" data-page="98" data-line="18" id="p98.18"></span>παρόντα. τοῦ δὲ κερατοειδοῦς ἡ πρὸ τῆς κόρης μοῖρα παχυτέρα 
<span class="pb" data-page="99" id="p99"></span>
<span class="lb" data-page="99" data-line="1" id="p99.1"></span>καὶ πυκνοτέρα καὶ ὑγροτέρα γεννηθεῖσα βλάπτει τὴν
<span class="lb" data-page="99" data-line="2" id="p99.2"></span>ὄψιν· οὕτω δὲ καὶ εἰ κατὰ τὴν χροιὰν ὑπαλλαχθείη, καὶ εἰ
<span class="lb" data-page="99" data-line="3" id="p99.3"></span>ἕλκος ἀξιόλογον σχοίη, καὶ εἴ τι τῶν ἔξωθεν αὐτοῦ προκειμένων
<span class="lb" data-page="99" data-line="4" id="p99.4"></span>αὐξηθὲν ἐπισκοτήσειεν. ὁ μὲν οὖν παχύτερος καὶ
<span class="lb" data-page="99" data-line="5" id="p99.5"></span>πυκνότερος κερατοειδὴς ἀμβλυωπίας ἐργάζεται,<span class="milestone ed1page" data-n="221" data-unit="ed1page" id="ed1page.221"></span> ὁ δὲ
<span class="lb" data-page="99" data-line="6" id="p99.6"></span>ὑγρότερος καὶ πυκνότερος, εἴτε ὁμοιομερῶς, εἴτε ὀργανικῶς,
<span class="lb" data-page="99" data-line="7" id="p99.7"></span>οὐ μόνον ταύτας, ἀλλὰ καὶ δι’ ἀχλύος ἢ ὁμίχλης ἢ ἀτμοῦ
<span class="lb" data-page="99" data-line="8" id="p99.8"></span>τινος ἢ καπνοῦ θεᾶσθαι δοκεῖ. εἰ δὲ μὴ πολλὰ μὲν εἴη τὰ
<span class="lb" data-page="99" data-line="9" id="p99.9"></span>ὑγρὰ, τῇ χρόᾳ δ’ ἐξηλλαγμένα, κατὰ τὴν ἐκείνων φύσιν παρόρασις
<span class="lb" data-page="99" data-line="10" id="p99.10"></span>γίγνεται. διὰ τοῦτο γοῦν οἱ μὲν ἰκτεριῶντες ὠχρὰ
<span class="lb" data-page="99" data-line="11" id="p99.11"></span>πάντα θεᾶσθαι δοκοῦσιν, οἱ δὲ ὑπόσφαγμα πεπονθότες ἐρυθρά.
<span class="lb" data-page="99" data-line="12" id="p99.12"></span>ἕλκος δὲ ἀξιόλογον οὐ μόνον τῷ περιττὴν ἀθροίζειν
<span class="lb" data-page="99" data-line="13" id="p99.13"></span>ὑγρότητα βλάπτει τὴν ὄψιν, ἀλλὰ καὶ τῷ δι’ ὀλίγου τὸ
<span class="lb" data-page="99" data-line="14" id="p99.14"></span>κρυσταλλοειδὲς ἀναγκάζειν ὁμιλεῖν τῷ περιέχοντι φωτί. διασχὸν
<span class="lb" data-page="99" data-line="15" id="p99.15"></span>δὲ εἴσω τὸ κατὰ τὴν κόρην ἕλκος ἀποχεῖ τι καὶ τῆς ὑδατώδους
<span class="lb" data-page="99" data-line="16" id="p99.16"></span>ὑγρότητος ἐκτὸς, ὥστε καὶ κατὰ τοῦτο κίνδυνος εἰς
<span class="lb" data-page="99" data-line="17" id="p99.17"></span>ἐσχάτην ἀφικέσθαι τυφλότητα τὸν οὕτως παθόντα. διὰ ﻿
<span class="pb" data-page="100" id="p100"></span>
<span class="lb" data-page="100" data-line="1" id="p100.1"></span>τοῦτο δὲ καὶ οἱ τρωθέντες εἰς τὸ πρὸ τῆς κόρης μέρος τοῦ
<span class="lb" data-page="100" data-line="2" id="p100.2"></span>κερατοειδοῦς, ὅταν εἴσω διασχῇ τὸ τραῦμα, τυφλοῦνται τὰ
<span class="lb" data-page="100" data-line="3" id="p100.3"></span>πολλά. παράδοξον μέν τοί τι καὶ οὐκ εἰθισμένως γιγνόμενον
<span class="lb" data-page="100" data-line="4" id="p100.4"></span>ἐπὶ παιδὸς ἐθεασάμεθα νυγέντος γραφείῳ κατὰ τὴν κόρην.
<span class="lb" data-page="100" data-line="5" id="p100.5"></span>ἐκρυέντος γὰρ εὐθέως τοῦ ὑδατώδους ὑγροῦ, καὶ ἡ κόρη μὲν
<span class="lb" data-page="100" data-line="6" id="p100.6"></span>ἐγένετο μικροτέρα, καὶ ὅλος δὲ ὁ κερατοειδὴς ἐφάνη ῥυσσότερος,
<span class="lb" data-page="100" data-line="7" id="p100.7"></span>ἀλλ’ ὕστερον θεραπευόμενος ὀρθῶς ἔβλεψεν, ἀθροισθείσης
<span class="lb" data-page="100" data-line="8" id="p100.8"></span>δηλονότι κατὰ βραχὺ τῆς πρότερον ἐκρυείσης ὑγρότητος.
<span class="lb" data-page="100" data-line="9" id="p100.9"></span>ἀλλὰ ταῦτα μὲν σπάνια, τυφλότητες δὲ ὡς τὰ πολλὰ ταῖς
<span class="lb" data-page="100" data-line="10" id="p100.10"></span>τοιαύταις ἕπονται τρώσεσιν, ὥσπερ καὶ τοῖς προειρημένοις
<span class="lb" data-page="100" data-line="11" id="p100.11"></span>αἰτίοις ἅπασιν ἐπὶ πλεῖστον αὐξηθεῖσιν. εἴτε γὰρ ἱκανῶς
<span class="lb" data-page="100" data-line="12" id="p100.12"></span>πυκνὸς, εἴτε παχὺς ἐσχάτως, εἴτε ὑγρὸς ἀμέτρως ὁ κερατοειδὴς
<span class="lb" data-page="100" data-line="13" id="p100.13"></span>ἀπεργασθείη, παντάπασιν ἐπισκοτεῖ ταῖς ὄψεσιν, ὡς μηδ’
<span class="lb" data-page="100" data-line="14" id="p100.14"></span>ὅλως ὁρᾷν τὸν οὕτω διακείμενον. καὶ τί θαυμαστὸν, εἰ τῶν
<span class="lb" data-page="100" data-line="15" id="p100.15"></span>εἰρημένων ἕκαστον αὐξανόμενον ἀφαιρεῖται τοῦ ζώου τὴν ὄψιν,
<span class="lb" data-page="100" data-line="16" id="p100.16"></span>ὅπου γε καὶ αὐτὸς ὁ κερατοειδὴς ἐνίοτε μόνος ῥυσσούμενος
<span class="lb" data-page="100" data-line="17" id="p100.17"></span>ὁμοίως ἐνοχλεῖ; γίγνεται δὲ τὸ πάθημα τοῦτο τοῖς εἰς ἔσχατον
<span class="lb" data-page="100" data-line="18" id="p100.18"></span>γῆρας ἀφικομένοις. ἐπισκεπτέον δὲ ἀκριβῶς ἐν τῷδε τὸ μέγεθος 
<span class="pb" data-page="101" id="p101"></span>
<span class="lb" data-page="101" data-line="1" id="p101.1"></span>τῆς κόρης. εἰ μὲν γὰρ ἔλαττον γένοιτο, καὶ τὸ ὑδατῶδες
<span class="lb" data-page="101" data-line="2" id="p101.2"></span>ὑγρὸν ἐπὶ μὲν τοιούτων ἐμειώθη· μένοντος δὲ ἴσου,
<span class="lb" data-page="101" data-line="3" id="p101.3"></span>μόνου τοῦ κερατοειδοῦς τὸ πάθημά ἐστιν. ἀλλὰ τῶν μὲν
<span class="lb" data-page="101" data-line="4" id="p101.4"></span>τούτων διορισμῶν οὐδὲν ἡ νῦν ἐνεστῶσα δεῖται πραγματεία.
<span class="lb" data-page="101" data-line="5" id="p101.5"></span>τὰ δὲ τοῦ κερατοειδοῦς χιτῶνος γινόμενα νοσήματα
<span class="lb" data-page="101" data-line="6" id="p101.6"></span>μεγάλα παντελῶς ἐμποδίζει τὰς ὄψεις, καὶ μάλιστα ὅταν
<span class="lb" data-page="101" data-line="7" id="p101.7"></span>ἤτοι φλεγμαίνων, ἢ ἐκπυϊσκόμενος, ἢ σκιῤῥούμενος, ἤ τι
<span class="lb" data-page="101" data-line="8" id="p101.8"></span>τοιοῦτον ἕτερον πάσχων, ὡς ὀργανικὸν μόριον, ὑγρὰ νοσήματα
<span class="lb" data-page="101" data-line="9" id="p101.9"></span>πάσχῃ. τοιαῦτα μὲν δή τινα καὶ τοσαῦτα τὰ
<span class="lb" data-page="101" data-line="10" id="p101.10"></span>τοῦ κερατοειδοῦς ἐστι νοσήματα βλάπτοντα τὴν ὄψιν.
<span class="lb" data-page="101" data-line="11" id="p101.11"></span>ὁ δὲ ἐπιπεφυκὼς ὑμὴν φλεγμαίνων μὲν κατὰ συμβεβηκὸς
<span class="lb" data-page="101" data-line="12" id="p101.12"></span>ἐμποδίζει τὴν ὀπτικὴν ἐνέργειαν· ἐν δὲ ταῖς καλουμέναις
<span class="lb" data-page="101" data-line="13" id="p101.13"></span>χημώσεσι καὶ προσέτι τοῖς πτερυγίοις οὐ κατὰ
<span class="lb" data-page="101" data-line="14" id="p101.14"></span>συμβεβηκὸς, ἀλλ’ ἤδη καὶ πρώτως ἐπισκοτεῖ τῇ κόρῃ.
<span class="lb" data-page="101" data-line="15" id="p101.15"></span>κατὰ δὲ τὸν αὐτὸν τρόπον αἱ τῶν βλεφάρων μεγάλαι
<span class="lb" data-page="101" data-line="16" id="p101.16"></span>φλεγμοναὶ, καὶ εἴ τινες ἐπ’ αὐτῶν ἔφυσαν ὄγκοι παρὰ
<span class="lb" data-page="101" data-line="17" id="p101.17"></span>φύσιν εἰς τοσοῦτον μεγέθους ἥκοντες, ὡς ἐπισκοτεῖν τῇ
<span class="lb" data-page="101" data-line="18" id="p101.18"></span>κόρῃ. ταυτὶ μὲν οὖν ἅπαντα τοῦ μὴ βλέπειν ἢ τοῦ
<span class="lb" data-page="101" data-line="19" id="p101.19"></span>φαύλως βλέπειν ἐστὶν αἰτία. 
</p>
</section>
<span class="pb" data-page="102" id="p102"></span>
<section id="s1.3" title="Chapter 1.3">
<p>
<span class="lb" data-page="102" data-line="1" id="p102.1"></span>
<span class="milestone ed2page" data-n="49" data-unit="ed2page" id="ed2page.49"></span>Καὶ περὶ μὲν ὀφθαλμῶν ἱκανὰ καὶ ταῦτα.
<span class="lb" data-page="102" data-line="2" id="p102.2"></span>παραδείγματος γὰρ ἕνεκα μᾶλλον, ἢ ὥστε τὰ κατὰ μέρος
<span class="lb" data-page="102" data-line="3" id="p102.3"></span>ἐπελθεῖν ἅπαντα, τὸν ὑπὲρ αὐτῶν ἐποιησάμεθα λόγον, ἐπεὶ
<span class="lb" data-page="102" data-line="4" id="p102.4"></span>τό γε σπούδασμά ἐστί μοι νῦν διὰ τῶν γενικωτέρων λόγων
<span class="lb" data-page="102" data-line="5" id="p102.5"></span>ἐπιδεικνύναι τὴν μέθοδον, ᾗ χρώμενος ἄν τις ἐξευρίσκοι τὰς
<span class="lb" data-page="102" data-line="6" id="p102.6"></span>τῶν συμπτωμάτων αἰτίας. ἐπεὶ δὲ οὐ μόνον ἐπίστασθαι
<span class="lb" data-page="102" data-line="7" id="p102.7"></span>χρὴ τὰς μεθόδους, ἀλλὰ καὶ γυμνάζεσθαι πολυειδῶς ἐν τοῖς
<span class="lb" data-page="102" data-line="8" id="p102.8"></span>κατὰ μέρος, ὅπερ οὐ πράττειν πάντες εἰσὶν ἕτοιμοι, διὰ τοῦτο
<span class="lb" data-page="102" data-line="9" id="p102.9"></span>νῦν ἐπὶ ὀφθαλμῶν ὑπέδειξα τὸν τρόπον τῆς ἀσκήσεως,
<span class="lb" data-page="102" data-line="10" id="p102.10"></span>ὁποίαν τινὰ προσήκει ποιεῖσθαι. κατὰ γὰρ δὴ τὸν αὐτὸν
<span class="lb" data-page="102" data-line="11" id="p102.11"></span>τρόπον ἡκέτω τις ἐπὶ τὰς ἄλλας αἰσθητικὰς δυνάμεις, ἐπισκοπούμενος
<span class="lb" data-page="102" data-line="12" id="p102.12"></span>ἐν ἑκάστῃ τό τε πρῶτον αὐτῆς ὄργανον καὶ
<span class="lb" data-page="102" data-line="13" id="p102.13"></span>τὰ ἄλλα τὰ χρείαν τινὰ τούτῳ παρέχοντα, καὶ διαιρείσθω,
<span class="lb" data-page="102" data-line="14" id="p102.14"></span>καθάπερ ἀρτίως εἴρηται, τίνα μέν ἐστι νοσήματα τῆς δυνάμεως
<span class="lb" data-page="102" data-line="15" id="p102.15"></span>αὐτῆς πεπονθυίας, τίνα δὲ τῶν ὀργάνων ἑκάστου, δι’
<span class="lb" data-page="102" data-line="16" id="p102.16"></span>ἃ βλάπτεσθαι τὴν ἐνέργειαν συμβήσεται. βαρυηκοΐαι γοῦν
<span class="lb" data-page="102" data-line="17" id="p102.17"></span>καὶ κωφότητες ἤτοι διά τι τῶν κατὰ τὰ ὦτα μορίων, ἢ διὰ
<span class="lb" data-page="102" data-line="18" id="p102.18"></span>τὸ καθῆκον ἐξ ἐγκεφάλου νεῦρον, ἢ διὰ τὸν ἐγκέφαλον ἐν 
<span class="pb" data-page="103" id="p103"></span>
<span class="lb" data-page="103" data-line="1" id="p103.1"></span>ἐκείνῳ τῷ μέρει βεβλαμμένον, ὅθεν αὐτοῦ τὸ νεῦρον ἀποφύεται,
<span class="lb" data-page="103" data-line="2" id="p103.2"></span>συμπεσοῦνται τῷ ζώῳ. τὰ μὲν γοῦν κατὰ τὸ νεῦρόν
<span class="lb" data-page="103" data-line="3" id="p103.3"></span>τε καὶ τὸν ἐγκέφαλον ὡσαύτως τοῖς κατὰ τοὺς ὀφθαλμούς·
<span class="lb" data-page="103" data-line="4" id="p103.4"></span>τὰ δ’ ἐν τοῖς ἄλλοις μορίοις ἀνάλογον μὲν, οὐ μὴν
<span class="lb" data-page="103" data-line="5" id="p103.5"></span>πάντη γε ὡσαύτως βεβλάψεται. ὃν γὰρ ἐν ὀφθαλμῷ λόγον
<span class="lb" data-page="103" data-line="6" id="p103.6"></span>ἔχει τὸ κρυσταλλοειδὲς ὑγρὸν, τοῦτον ἐν ὠσὶ τὸ κατὰ τὸν
<span class="lb" data-page="103" data-line="7" id="p103.7"></span>ἀκουστικὸν πόρον τὸ ἔνδον πέρας, ἔνθα συνάπτει τῷ νεύρῳ
<span class="lb" data-page="103" data-line="8" id="p103.8"></span>πλατυνομένῳ· τὰ δ’ ἐκτὸς τοῦδε πάντα τὰ κατὰ τὴν ἕλικα
<span class="lb" data-page="103" data-line="9" id="p103.9"></span>τοῦ πόρου ταῖς προκειμένοις ἐν ὀφθαλμῷ τοῦ κρυσταλλοειδοῦς
<span class="lb" data-page="103" data-line="10" id="p103.10"></span>ἀνάλογον ἔχει. καὶ τοίνυν καὶ τὰ νοσήματα αὐτῶν ἐξ
<span class="lb" data-page="103" data-line="11" id="p103.11"></span>ἐκείνων ἐνταῦθα μεταφέρειν, ὅσα μὲν τῶν ὁμοιομερῶν ἐστι,
<span class="lb" data-page="103" data-line="12" id="p103.12"></span>κατὰ τὰς δυσκρασίας τε καὶ τὴν τῆς ἑνώσεως λύσιν· ὅσα δὲ
<span class="lb" data-page="103" data-line="13" id="p103.13"></span>τοῦ πόρου, κατὰ τὰς ἐμφράξεις, εἴτε δι’ ὄγκον τινὰ παρὰ
<span class="lb" data-page="103" data-line="14" id="p103.14"></span>φύσιν αὐτῶν τῶν μορίων, ἐμφράττοντα τὸν πόρον, ἀπόστημα
<span class="lb" data-page="103" data-line="15" id="p103.15"></span>λέγω καὶ φλεγμονὴν καὶ σκίῤῥον καὶ οἴδημα·
<span class="lb" data-page="103" data-line="16" id="p103.16"></span>εἴτε δι’ ἐπίκτητόν τινα καὶ ὅλως ἅπαντα ὄγκον παρὰ φύσιν,
<span class="lb" data-page="103" data-line="17" id="p103.17"></span>οἷος ἐν τῷ αὐτῷ πόρῳ γίνεται πολλάκις, ἢ πωρώδους
<span class="lb" data-page="103" data-line="18" id="p103.18"></span>τινὸς, ἢ σαρκώδους βλαστήματος ἐπιτραφέντος ἐκ τῶν 
<span class="pb" data-page="104" id="p104"></span>
<span class="lb" data-page="104" data-line="1" id="p104.1"></span>παρὰ φύσιν ἐμφραττόντων τὸν πόρον, ὧν ἐστι καὶ ὁ ῥύπος
<span class="lb" data-page="104" data-line="2" id="p104.2"></span>ὁ συνήθως ἐν ὠσὶ γιγνόμενος. 
</p>
</section>
<section id="s1.4" title="Chapter 1.4">
<p>
<span class="lb" data-page="104" data-line="3" id="p104.3"></span>Ὥσπερ οὖν ἐν τούτοις ἡ κατασκευὴ τῶν
<span class="lb" data-page="104" data-line="4" id="p104.4"></span>μορίων ἐνεδείξατο τὰς τῶν συμπτωμάτων αἰτίας, οὕτω καὶ
<span class="lb" data-page="104" data-line="5" id="p104.5"></span>κατὰ τὴν γλῶττάν τε καὶ τὴν ῥῖνα ἐνδείξεται, γιγνωσκόντων
<span class="lb" data-page="104" data-line="6" id="p104.6"></span>γε ἡμῶν κᾀκεῖ τό τε πρῶτον αἰσθητικὸν μόριον καὶ τἄλλα
<span class="lb" data-page="104" data-line="7" id="p104.7"></span>τὰ συμπληροῦντα τὸ σύμπαν ὄργανον. ἐδείχθη γὰρ ἡ μὲν
<span class="lb" data-page="104" data-line="8" id="p104.8"></span>γλῶττα διὰ τὸ δυοῖν ὑπηρετεῖν δυνάμεσιν αἰσθητικῇ τε καὶ
<span class="lb" data-page="104" data-line="9" id="p104.9"></span>προαιρετικῇ, δύο καὶ τὰς ἐνεργείας ἔχουσα, καὶ νῦν αὐτὴν
<span class="lb" data-page="104" data-line="10" id="p104.10"></span>ὡς αἰσθητικήν ἐπισκοπούμεθα· τὸ δὲ τῶν ὀσμῶν αἰσθητήριον
<span class="lb" data-page="104" data-line="11" id="p104.11"></span>αὐτὰς ἐπεδείκνυμεν εἶναι τὰς κοιλίας τοῦ ἐγκεφάλου.
<span class="lb" data-page="104" data-line="12" id="p104.12"></span>τὰ μὲν οὖν τῆς γευστικῆς αἰσθήσεως συμπτώματα, τό τε
<span class="lb" data-page="104" data-line="13" id="p104.13"></span>μηδὲ ὅλως αἰσθάνεσθαι χυμῶν ἐστι καὶ τὸ κακῶς αἰσθάνεσθαι.
<span class="lb" data-page="104" data-line="14" id="p104.14"></span>διττοῦ δὲ τοῦ κακῶς ὑπάρχοντος, ὡς ἐδείκνυτο,
<span class="lb" data-page="104" data-line="15" id="p104.15"></span>τοῦ μὲν ἀμυδρῶς, τοῦ δὲ ὡς ἄν τις εἴποι παρατυπωτικῶς,
<span class="lb" data-page="104" data-line="16" id="p104.16"></span>τὸ μὲν ἀμυδρῶς ἀνάλογόν <span class="milestone ed2page" data-n="50" data-unit="ed2page" id="ed2page.50"></span>ἐστι τῇ κατὰ μὲν τὴν ὄψιν
<span class="lb" data-page="104" data-line="17" id="p104.17"></span>ἀμβλυωπίᾳ, κατὰ δὲ τὴν ἀκοὴν βαρυηκοΐᾳ· τὸ δὲ παρατυπωτικῶς,
<span class="lb" data-page="104" data-line="18" id="p104.18"></span>ὅταν ὑπηλλαγμένα ταῖς χρόαις ἢ τοῖς σχήμασιν ἢ ﻿
<span class="pb" data-page="105" id="p105"></span>
<span class="lb" data-page="105" data-line="1" id="p105.1"></span>τοῖς μεγέθεσιν ἢ ταῖς σχέσεσιν ὁρῶντες τύχωσιν, ὅπερ ἐν
<span class="lb" data-page="105" data-line="2" id="p105.2"></span>ἀκοῇ παράκουσις ὠνόμασται. τὰ δὲ τῶν εἰρημένων συμπτωμάτων
<span class="lb" data-page="105" data-line="3" id="p105.3"></span>αἴτια νοσήματα κατὰ τὴν γευστικὴν ἐνέργειάν τε
<span class="lb" data-page="105" data-line="4" id="p105.4"></span>καὶ δύναμιν ἔν τε τῷ τῆς γλώττης ἐστὶν ὁμοιομερεῖ σώματι
<span class="lb" data-page="105" data-line="5" id="p105.5"></span>καὶ τῷ περὶ αὐτὴν χιτῶνι, καὶ τοῖς νεύροις τοῖς μαλακοῖς,
<span class="lb" data-page="105" data-line="6" id="p105.6"></span>καὶ τῇ χώρᾳ μάλιστα ἐκείνῃ τοῦ ἐγκεφάλου, καθ’ ἣν ἀποφύεται
<span class="lb" data-page="105" data-line="7" id="p105.7"></span>ταῦτα. τὰ μὲν οὖν ἄλλα νοσήματα τῶν εἰρημένων
<span class="lb" data-page="105" data-line="8" id="p105.8"></span>ἁπάντων εὔδηλα· τὸ δὲ οἷον παρατυπωτικῶς αἰσθάνεσθαι
<span class="lb" data-page="105" data-line="9" id="p105.9"></span>τῶν χυμῶν, ὅταν <span class="milestone ed1page" data-n="222" data-unit="ed1page" id="ed1page.222"></span>ἀλλοκότου τινὸς ὑγρότητος ἡ γλῶττα
<span class="lb" data-page="105" data-line="10" id="p105.10"></span>πληρωθῇ, συμβαίνειν εἴωθεν, ἤτοι πάντων ὧν ἂν γεύσηταί
<span class="lb" data-page="105" data-line="11" id="p105.11"></span>τις ἁλμυρῶν φαινομένων, ἢ πάντων πικρῶν, ἤ τινα ἄλλην
<span class="lb" data-page="105" data-line="12" id="p105.12"></span>ἀτοπίαν ἔχειν δοκούντων ἄῤῥητον ἢ ῥητήν. ὡς γὰρ ἐπὶ τῶν
<span class="lb" data-page="105" data-line="13" id="p105.13"></span>ὑποχεομένων ἡ ὀπτικὴ δύναμις ἐκτὸς ἐδόκει θεᾶσθαι τὰ κατὰ
<span class="lb" data-page="105" data-line="14" id="p105.14"></span>τὸν ὀφθαλμὸν ἐμφαινόμενα, τὸν αὐτὸν τρόπον ἡ γευστικὴ
<span class="lb" data-page="105" data-line="15" id="p105.15"></span>τὰ κατὰ τὴν γλῶτταν τοῖς αἰσθητοῖς ἀναφέρει τὰ τῶν ὀργάνων
<span class="lb" data-page="105" data-line="16" id="p105.16"></span>συμπτώματα, ἐπὶ μὲν τῶν ἰκτεριώντων τὴν πικρότητα
<span class="lb" data-page="105" data-line="17" id="p105.17"></span>τῆς χολῆς οὐ τῆς γλώττης πάθος, ἀλλ’ ὧν γεύεται, ὑπολαμβάνουσα,
<span class="lb" data-page="105" data-line="18" id="p105.18"></span>καὶ κατὰ τὰς ἄλλας δέ τινας διαθέσεις ἁλυκότητας
<span class="lb" data-page="105" data-line="19" id="p105.19"></span>ἢ ὀξύτητας ἐν τοῖς ἐδέσμασι περιέχεσθαι φανταζομένη, τοῦ 
<span class="pb" data-page="106" id="p106"></span>
<span class="lb" data-page="106" data-line="1" id="p106.1"></span>μὲν προσελθόντος ἔξωθεν αἰσθητοῦ τὴν τέως ἡσυχάζουσαν
<span class="lb" data-page="106" data-line="2" id="p106.2"></span>ἐν τῇ γλώττῃ κακοχυμίαν ἀνακινοῦντος, αἰσθανομένης δὲ τῆς
<span class="lb" data-page="106" data-line="3" id="p106.3"></span>γευστικῆς δυνάμεως οὐ τοῦ προσελθόντος, ἀλλὰ τοῦ πλεονάζοντος
<span class="lb" data-page="106" data-line="4" id="p106.4"></span>ἐν αὐτῇ. σπανιάκις δέ ποτε καὶ πρὸ τοῦ γεύσασθαί
<span class="lb" data-page="106" data-line="5" id="p106.5"></span>τινος αἴσθησις γίνεται τῶν ἐν τῇ γλώττῃ χυμῶν, ἀκριβεία
<span class="lb" data-page="106" data-line="6" id="p106.6"></span>τῆς γευστικῆς αἰσθήσεως. ὅμοιόν τι τούτῳ σύμπτωμα
<span class="lb" data-page="106" data-line="7" id="p106.7"></span>τὸ κατ’ ὀφθαλμοὺς ἐπὶ στομαχικαῖς διαθέσεσιν ἢ φαντασίαν
<span class="lb" data-page="106" data-line="8" id="p106.8"></span>ὑποχύσεως συμπίπτειν, ἢ ἐν ὠσὶν ἤχους, οὐδενὸς ἔξωθεν
<span class="lb" data-page="106" data-line="9" id="p106.9"></span>ψοφοῦντος, ἀλλ’ αὐτῆς τῆς κατὰ τὰς μήνιγγας κινήσεως τὸ
<span class="lb" data-page="106" data-line="10" id="p106.10"></span>φάντασμα πεμπούσης· ἢ κατὰ τὰς ῥῖνας ὀσμῆς τινος ἀπὸ τῶν
<span class="lb" data-page="106" data-line="11" id="p106.11"></span>αὐτόθι περιεχομένων χυμῶν. ἀλλὰ γὰρ ἐπειδὴ καὶ τῆς ῥινὸς
<span class="lb" data-page="106" data-line="12" id="p106.12"></span>ἐμνημονεύσαμεν διτταῖς ὑπηρετούσης δυνάμεσιν, ὥσπερ καὶ
<span class="lb" data-page="106" data-line="13" id="p106.13"></span>ἡ γλῶττα (καὶ γὰρ καὶ τῶν ὀσφρητικῶν ὀργάνων οἱονεὶ πέρας
<span class="lb" data-page="106" data-line="14" id="p106.14"></span>τι καὶ τῶν ἀναπνευστικῶν ἐστιν) ἄμεινον ἂν εἴη καὶ περὶ
<span class="lb" data-page="106" data-line="15" id="p106.15"></span>ταύτης ὡσαύτως τοῖς εἰρημένοις διελθεῖν. εἰ γὰρ τι συμβαίη
<span class="lb" data-page="106" data-line="16" id="p106.16"></span>κατ’ αὐτὴν νόσημα τῷ πόρῳ λυμαινόμενον, ἤτοι χεῖρον ἢ
<span class="lb" data-page="106" data-line="17" id="p106.17"></span>οὐδ’ ὅλως αἰσθήσεται τῶν ὀσμῶν ἡ ὀσφρητικὴ δύναμις. ἰσχυρῶς
<span class="lb" data-page="106" data-line="18" id="p106.18"></span>τε οὖν συντριβεῖσα καὶ πολύπουν ἤ τινα ὄγκον παρὰ
<span class="lb" data-page="106" data-line="19" id="p106.19"></span>φύσιν ἔχουσα, τὴν ὁδὸν τοῦ πνεύματος ἐμφράξει. τούτου τοῦ 
<span class="pb" data-page="107" id="p107"></span>
<span class="lb" data-page="107" data-line="1" id="p107.1"></span>γένους ἐστὶ καὶ ἡ περὶ τὸν ἔνδοθεν αὐτῆς ὑμένα γιγνομένη
<span class="lb" data-page="107" data-line="2" id="p107.2"></span>φλεγμονὴ, καὶ μὲν δὴ καὶ ὅσα κατά τινα τῶν ἠθμοειδῶν
<span class="lb" data-page="107" data-line="3" id="p107.3"></span>ὀστῶν ἤτοι τὰς ταύτῃ μήνιγγας, ἢ αὐτὰς τῶν ὀστῶν τὰς
<span class="lb" data-page="107" data-line="4" id="p107.4"></span>διατρήσεις ἐμφράττει, καὶ ταυτὶ βλάπτει τὴν ὀσφρητικὴν
<span class="lb" data-page="107" data-line="5" id="p107.5"></span>αἴσθησιν· ἔτι δὲ ἂν μᾶλλον, εἰ κατὰ τὰς ἀποφύσεις γένοιτο
<span class="lb" data-page="107" data-line="6" id="p107.6"></span>τοῦ ἐγκεφάλου τὰς εἰς ταῦτα τὰ μόρια καθηκούσας.
<span class="lb" data-page="107" data-line="7" id="p107.7"></span>ἐν μέν τοι κατάῤῥοις τε καὶ κορύζαις καὶ ὅλως
<span class="lb" data-page="107" data-line="8" id="p107.8"></span>ἐν ὅσοις ὑπ’ ἐκκαύσεως ἢ ψύξεως ἢ ὑγρότητος ἐπληρώθησαν
<span class="lb" data-page="107" data-line="9" id="p107.9"></span>αἱ ἐμπρόσθιαι κοιλίαι τοῦ ἐγκεφάλου, οὐ μόνον ἔμφραξις
<span class="lb" data-page="107" data-line="10" id="p107.10"></span>γίγνεται τῶν ἐνταῦθα χωρίων, ἀλλὰ καὶ τοῦ πνεύματος
<span class="lb" data-page="107" data-line="11" id="p107.11"></span>αὐτοῦ τοῦ κατὰ τὰς κοιλίας, ἔτι τε τοῦ περιέχοντος
<span class="lb" data-page="107" data-line="12" id="p107.12"></span>ἐγκεφάλου δυσκρασία τις ἕπεται. καὶ μὲν δὴ καὶ
<span class="lb" data-page="107" data-line="13" id="p107.13"></span>θλίψεις καὶ διαιρέσεις ἀξιόλογοι τῶν εἰρημένων μορίων
<span class="lb" data-page="107" data-line="14" id="p107.14"></span>αὐτοῦ δυσαισθησίας τε καὶ ἀναισθησίας ἐργάζονται τῶν
<span class="lb" data-page="107" data-line="15" id="p107.15"></span>ὀσμῶν. ἡ δὲ οἷον παρατυπωτική τε καὶ πλημμελὴς αἴσθησις
<span class="lb" data-page="107" data-line="16" id="p107.16"></span>ἐνταῦθα γίγνεται διὰ κακοχυμίαν τινὰ ἐγχώριον,
<span class="lb" data-page="107" data-line="17" id="p107.17"></span>ἥτις ἀτμίζουσα δυσῶδες ἐπιθολοῖ τοὺς ἀναφερομένους ἐπὶ
<span class="lb" data-page="107" data-line="18" id="p107.18"></span>τὴν ὀσφρητικὴν δύναμιν ἀτμοὺς ἀπὸ τῶν πλησιαζόντων
<span class="lb" data-page="107" data-line="19" id="p107.19"></span>σωμάτων, ὅμοιόν τε σύμπτωμα τοῦτο κατὰ τήνδε συμπίπτει 
<span class="pb" data-page="108" id="p108"></span>
<span class="lb" data-page="108" data-line="1" id="p108.1"></span>πίπτει τὴν δύναμιν, οἷόν τι καὶ κατὰ τὴν γευστικὴν ἐν
<span class="lb" data-page="108" data-line="2" id="p108.2"></span>ἰκτέροις ἐῤῥέθη συμβαίνειν. 
</p>
</section>
<section id="s1.5" title="Chapter 1.5">
<p>
<span class="lb" data-page="108" data-line="3" id="p108.3"></span>
<span class="milestone ed2page" data-n="51" data-unit="ed2page" id="ed2page.51"></span>Ἐπεὶ δὲ περὶ τῶν ἐν τοῖς ἰδίοις μέρεσι
<span class="lb" data-page="108" data-line="4" id="p108.4"></span>τοῦ ζώου γιγνομένων αἰσθήσεων αὐτάρκως εἴρηται, περὶ
<span class="lb" data-page="108" data-line="5" id="p108.5"></span>τῆς ἐν ἅπασι τοῖς ὁπωσοῦν αἰσθανομένοις κοινῆς ἤδη λέγωμεν,
<span class="lb" data-page="108" data-line="6" id="p108.6"></span>ἣν ὀνομάζουσιν ἁφήν. ἔστι δὲ δήπου καὶ ταύτης ἀνάλογον
<span class="lb" data-page="108" data-line="7" id="p108.7"></span>μὲν ταῖς ἄλλαις τὰ συμπτώματα· κέχρηται δὲ οὐκ
<span class="lb" data-page="108" data-line="8" id="p108.8"></span>ἰδίαις, ἀλλὰ κοιναῖς ταῖς προσηγορίαις, ὥσπερ καὶ τῶν εἰρημένων
<span class="lb" data-page="108" data-line="9" id="p108.9"></span>ἔνιαί τινες· οὔτε γὰρ ἐπὶ τῆς γευστικῆς, οὔτ’ ἐπὶ
<span class="lb" data-page="108" data-line="10" id="p108.10"></span>τῆς ὀσφρητικῆς δυνάμεως ἔχομεν ὄνομα τοιοῦτον, οἷον ἐπὶ
<span class="lb" data-page="108" data-line="11" id="p108.11"></span>μὲν τῆς ὀπτικῆς ἀμβλυωπίας τε καὶ τυφλότητας καὶ παροράσεις
<span class="lb" data-page="108" data-line="12" id="p108.12"></span>τινάς· ἐπὶ δὲ τῆς ἀκουστικῆς, βαρυηκοΐας τε καὶ κωφότητας,
<span class="lb" data-page="108" data-line="13" id="p108.13"></span>ἔτι τε παρακούσεις, ἢ παρακοὰς, ἢ παρακούσματα,
<span class="lb" data-page="108" data-line="14" id="p108.14"></span>διαφέρει γὰρ οὐδὲν εἴς γε τὰ παρόντα χρῆσθαι τοῖς ὀνόμασιν
<span class="lb" data-page="108" data-line="15" id="p108.15"></span>ὅπως ἂν θέλῃ τις. τὸ μέν τοι τῆς αἱμωδίας ὄνομά τε καὶ
<span class="lb" data-page="108" data-line="16" id="p108.16"></span>σύμπτωμα τῆς ἁπτικῆς δυνάμεως ἐξαίρετον ὑπάρχει. ἀλλὰ
<span class="lb" data-page="108" data-line="17" id="p108.17"></span>τοῦτο μὲν ἐν τῷ στόματί τε καὶ κατὰ τοὺς ὀδόντας μάλιστα
<span class="lb" data-page="108" data-line="18" id="p108.18"></span>συμπίπτειν εἴωθεν ἐπ’ ὀξέσι τε καὶ στρυφνοῖς ἐδέσμασιν·
<span class="lb" data-page="108" data-line="19" id="p108.19"></span>ἡ νάρκη δὲ καὶ καθ’ ὅλον τὸ σῶμα καὶ μάλιστα κατὰ 
<span class="pb" data-page="109" id="p109"></span>
<span class="lb" data-page="109" data-line="1" id="p109.1"></span>τὰ κῶλα, σύνθετος ἐκ δυσαισθησίας τε καὶ δυσκινησίας ὑπάρχουσα,
<span class="lb" data-page="109" data-line="2" id="p109.2"></span>φαίνεται προφανῶς μὲν ἐπὶ ψύξεσι καὶ θλίψεσι νευρωδῶν
<span class="lb" data-page="109" data-line="3" id="p109.3"></span>σωμάτων γιγνομένη, καὶ πρὸς τούτοις ἔτι τῆς νάρκης
<span class="lb" data-page="109" data-line="4" id="p109.4"></span>τοῦ θαλαττίου ζώου ψαυσάντων· αὐτομάτως δ’ εἰ συμβαίη
<span class="lb" data-page="109" data-line="5" id="p109.5"></span>μηδενὸς αἰτίου τοιούτου προσγινομένου, βίος ἀργὸς καὶ πλῆθος
<span class="lb" data-page="109" data-line="6" id="p109.6"></span>ἐδεσμάτων ἤτοι παχέων ἢ γλίσχρων, ἤ τις ἐποχὴ συνήθων
<span class="lb" data-page="109" data-line="7" id="p109.7"></span>ἐκκρίσεων προηγεῖται ἐξ ἀνάγκης. τὸ μὲν οὖν συνέχον αἴτιον
<span class="lb" data-page="109" data-line="8" id="p109.8"></span>ἢ συνεκτικὸν ἢ προσεχὲς ἢ ὅπως ἄν τις ὀνομάζειν ἐθέλῃ,
<span class="lb" data-page="109" data-line="9" id="p109.9"></span>τοιαύτη τίς ἐστιν ἐν τῷ νεύρῳ ἡ διάθεσις, ὡς ἐμποδίζεσθαι
<span class="lb" data-page="109" data-line="10" id="p109.10"></span>τὴν ἀπὸ τῆς ἀρχῆς ἐπιπεμπομένην αὐτῷ δύναμιν. ἐμποδίζεται
<span class="lb" data-page="109" data-line="11" id="p109.11"></span>δὲ, εἰ μὲν ἔχοι τινὰ πόρον τὸ νεῦρον, ὥσπερ ἐναργῶς
<span class="lb" data-page="109" data-line="12" id="p109.12"></span>ὁρᾶται τὰ ἐπὶ τοὺς ὀφθαλμοὺς ἔχοντα δι’ ἔμφραξιν ἢ
<span class="lb" data-page="109" data-line="13" id="p109.13"></span>θλίψιν· εἰ δ’ οὐκ ἔχει, διὰ πίλησιν ἢ ψύξιν ἢ θλίψιν. ὅτι
<span class="lb" data-page="109" data-line="14" id="p109.14"></span>μὲν οὖν, εἴπερ ἔχει τινὰ πόρον οἷον ὁδὸν ἀπὸ τῆς ἀρχῆς διὰ
<span class="lb" data-page="109" data-line="15" id="p109.15"></span>τοῦ νεύρου τεταμένην ἡ ψυχικὴ δύναμις, ἐμφραχθείσης ταύτης
<span class="lb" data-page="109" data-line="16" id="p109.16"></span>ἐμποδισθήσεται, πρόδηλον παντί· καὶ μὲν δὴ καὶ ὡς
<span class="lb" data-page="109" data-line="17" id="p109.17"></span>θλιβέντος ἔξωθεν τοῦ νεύρου στενοχωρία τις ἕπεται κατὰ ﻿
<span class="pb" data-page="110" id="p110"></span>
<span class="lb" data-page="110" data-line="1" id="p110.1"></span>τὸν πόρον, οὐδὲ τοῦτο ἄδηλον· ὅτι δὲ καὶ εἰ μηδεὶς εἴη πόρος,
<span class="lb" data-page="110" data-line="2" id="p110.2"></span>ἀλλ’ ὥσπερ δι’ ὕδατος ἢ ἀέρος αἱ ἀκτῖνες τοῦ ἡλίου
<span class="lb" data-page="110" data-line="3" id="p110.3"></span>διεξέρχονται, τὸν αὐτὸν τρόπον ἡ ἀπὸ τῆς ἀρχῆς δύναμις
<span class="lb" data-page="110" data-line="4" id="p110.4"></span>αὐτὸ τὸ σῶμα τῶν νεύρων εἰ διέρχοιτο, παρεμποδισθήσεται
<span class="lb" data-page="110" data-line="5" id="p110.5"></span>κατὰ τὴν δίοδον ἐπὶ τὸ παχυμερέστερον ἀλλοιωθέντων αὐτῶν,
<span class="lb" data-page="110" data-line="6" id="p110.6"></span>οὐδὲ τοῦτο δοκεῖ μοι δεῖσθαι μακρῶν πίστεων ἀναμνησθέντι
<span class="lb" data-page="110" data-line="7" id="p110.7"></span>τῶν περί τε τὸ ὕδωρ καὶ τὸν ἀέρα συμβαινόντων. ὁμίχλη
<span class="lb" data-page="110" data-line="8" id="p110.8"></span>μὲν γὰρ καὶ καπνὸς καὶ νέφος ἐν ἀέρι συνιστάμενα, βόρβορος
<span class="lb" data-page="110" data-line="9" id="p110.9"></span>δὲ καὶ ἰλὺς ἐν ὕδατι, παραποδίζουσί τε καὶ κωλύουσιν εἰλικρινῆ
<span class="lb" data-page="110" data-line="10" id="p110.10"></span>φέρεσθαι πρόσω τὴν ἡλιακὴν αὐγήν· οὕτως οὖν καὶ τὸ
<span class="lb" data-page="110" data-line="11" id="p110.11"></span>νεῦρον εἰ παχυμερέστερόν τε καὶ σκληρότερον ἑαυτοῦ γίγνοιτο,
<span class="lb" data-page="110" data-line="12" id="p110.12"></span>παραβλάψει τι τὴν φορὰν αὐτῆς τῆς δυνάμεως. ἔσται δὲ δή
<span class="lb" data-page="110" data-line="13" id="p110.13"></span>που παχυμερὲς, ἤτοι γλίσχροις τε καὶ παχέσι τρεφόμενον χυμοῖς,
<span class="lb" data-page="110" data-line="14" id="p110.14"></span>ἢ ψύξει βιαίᾳ πιληθέν. εἰ δὲ δὴ καὶ θλίβοιτο πρός τινος
<span class="lb" data-page="110" data-line="15" id="p110.15"></span>ἔξωθεν ὁμιλοῦντος αὐτῷ σκληροῦ σώματος, οὐδ’ οὕτως
<span class="lb" data-page="110" data-line="16" id="p110.16"></span>ἀκώλυτον παρέξει τὴν φορὰν τῇ δυνάμει. ταῦτ’ ἄρα καὶ
<span class="lb" data-page="110" data-line="17" id="p110.17"></span>ὅσα βρόχοις ἢ χερσὶ διαλαμβάνεται νεῦρα, καὶ ὅσα πρός
<span class="lb" data-page="110" data-line="18" id="p110.18"></span>τινος ἔξωθεν ἤτοι φλεγμαίνοντος ἢ σκιῤῥουμένου θλίβεται, 
<span class="pb" data-page="111" id="p111"></span>
<span class="lb" data-page="111" data-line="1" id="p111.1"></span>
<span class="milestone ed2page" data-n="52" data-unit="ed2page" id="ed2page.52"></span>καὶ ὅσα διακινηθέντων ὀστῶν ἐν ἐξαρθρήμασιν ἢ κατάγμασι
<span class="lb" data-page="111" data-line="2" id="p111.2"></span>στενοχωρεῖται, ναρκώδη μὲν τὸ πρῶτον, ὕστερον δὲ
<span class="lb" data-page="111" data-line="3" id="p111.3"></span>παντάπασιν ἀναίσθητά τε καὶ ἀκίνητα γίγνεται. καὶ καλεῖται
<span class="lb" data-page="111" data-line="4" id="p111.4"></span>μὲν ἡ τοιαύτη κάκωσις αὐτῶν παράλυσις· ἐν ταὐτῷ δὲ
<span class="lb" data-page="111" data-line="5" id="p111.5"></span>γένει οὖσα τῇ νάρκῃ, τῷ μεγέθει διαλλάττει. καὶ εἰ κατὰ
<span class="lb" data-page="111" data-line="6" id="p111.6"></span>πάντα συμβαίη τὰ νεῦρα, παραχρῆμα μὲν ἀναίσθητόν τε καὶ
<span class="lb" data-page="111" data-line="7" id="p111.7"></span>ἀκίνητον ἐργάζεται τὸ σύμπαν σῶμα, θάνατον δὲ ὀξὺν ἐπιφέρει
<span class="lb" data-page="111" data-line="8" id="p111.8"></span>στερήσει τῆς ἀναπνοῆς. εἰ μὲν οὖν ἡ ἀρχὴ τοῦ νωτιαίου
<span class="lb" data-page="111" data-line="9" id="p111.9"></span>βλαβείη, τοῖς κατὰ τὴν κεφαλὴν μορίοις αἰσθάνονταί<span class="milestone ed1page" data-n="223" data-unit="ed1page" id="ed1page.223"></span>
<span class="lb" data-page="111" data-line="10" id="p111.10"></span>τε καὶ κινοῦνται μόνοις, ἄχρι περ ἂν ζῶσιν· εἰ δὲ καὶ
<span class="lb" data-page="111" data-line="11" id="p111.11"></span>κατὰ τὸν ἐγκέφαλον ἡ βλάβη συμπέσοι, πάντων παραχρῆμα
<span class="lb" data-page="111" data-line="12" id="p111.12"></span>τῶν μορίων ἀκρατεῖς καὶ ἀναίσθητοι γίγνονται· ζῶσι δὲ ἑκάτεροι
<span class="lb" data-page="111" data-line="13" id="p111.13"></span>τοσοῦτον χρόνον, ὅσον ἂν ἔζησαν οἱ ἀγχόνῃ συσχεθέντες.
<span class="lb" data-page="111" data-line="14" id="p111.14"></span>ὅσοις δὲ κατωτέρω τῆς ἐκφύσεως τῶν διαστελλόντων
<span class="lb" data-page="111" data-line="15" id="p111.15"></span>τὸν θώρακα νεύρων ἔπαθεν ὁ νωτιαῖος, ἤτοι σπονδύλου τινὸς
<span class="lb" data-page="111" data-line="16" id="p111.16"></span>ἐκστάντος ἢ καὶ ἄλλως, ἐπὶ μὲν ταῖς μεγάλαις διαθέσεσιν
<span class="lb" data-page="111" data-line="17" id="p111.17"></span>ἀναίσθητοί τε καὶ ἀκίνητοι τὰ κάτω πάντα παραχρῆμα
<span class="lb" data-page="111" data-line="18" id="p111.18"></span>γίγνονται, ναρκώδεις δὲ ἐπὶ ταῖς σμικροτέραις· οὐ μὴν
<span class="lb" data-page="111" data-line="19" id="p111.19"></span>ἀποθνήσκουσιν οὗτοι, διὰ τὸ φυλάττεσθαι τὴν ἀναπνοὴν 
<span class="pb" data-page="112" id="p112"></span>
<span class="lb" data-page="112" data-line="1" id="p112.1"></span>αὐτοῖς. ἡ μέντοι τῶν χειρῶν αἴσθησις, οἷς μὲν ὁ νωτιαῖος
<span class="lb" data-page="112" data-line="2" id="p112.2"></span>ἔπαθε κατὰ τὸν πέμπτον σπόνδυλον, ἀπόλλυται πᾶσα μετὰ
<span class="lb" data-page="112" data-line="3" id="p112.3"></span>τῆς κινήσεως· οἷς δὲ κατὰ τὸν ἕκτον, οὐ πᾶσα· τὰ γὰρ
<span class="lb" data-page="112" data-line="4" id="p112.4"></span>πρῶτα μέρη τοῦ βραχίονος ἀπαθῆ διαφυλάττεται· πολὺ δὲ
<span class="lb" data-page="112" data-line="5" id="p112.5"></span>δὴ μᾶλλον, εἰ κατὰ τὸν ἕβδομον σπόνδυλον ὁ νωτιαῖος πάθοι·
<span class="lb" data-page="112" data-line="6" id="p112.6"></span>εἰ δὲ κατὰ ὄγδοον, ὀλίγιστον· εἰ δὲ ὁ μετ’ αὐτὸν, οὐδὲ
<span class="lb" data-page="112" data-line="7" id="p112.7"></span>ὅλως ἔτι πάσχουσιν αἱ χεῖρες οὐδέν. ἀπόλλυται μέν τοι ἡ
<span class="lb" data-page="112" data-line="8" id="p112.8"></span>φωνὴ πᾶσιν, οἷς ἂν ὁ ἐν τραχήλῳ πάθοι νωτιαῖος· οὐ μὴν
<span class="lb" data-page="112" data-line="9" id="p112.9"></span>ἐπί γε τοῖς τοῦ νώτου σπονδύλοις ἅπασιν, ἀλλ’ ὁπόσον τι
<span class="lb" data-page="112" data-line="10" id="p112.10"></span>καθ’ ἕκαστον ἐν τοῖς περὶ φωνῆς διώρισται. νυνὶ γάρ μοι
<span class="lb" data-page="112" data-line="11" id="p112.11"></span>δοκῶ καὶ πλείω τοῦ δέοντος εἰρηκέναι. οὐ γὰρ ἐπελθεῖν
<span class="lb" data-page="112" data-line="12" id="p112.12"></span>ἅπαντα τὰ κατὰ μέρος ἐν τῷδε τῷ γράμματι συμπτώματα
<span class="lb" data-page="112" data-line="13" id="p112.13"></span>προὐθέμην, ἀλλ’ εἰς τὰς γενικωτέρας αἰτίας ἀναγαγεῖν.
<span class="lb" data-page="112" data-line="14" id="p112.14"></span>κοινῇ τοίνυν εἰρήσθω μοι κατὰ πάσης βλάβης αἰσθήσεως, ὡς
<span class="lb" data-page="112" data-line="15" id="p112.15"></span>ὑφ’ ὧν ἕκαστα χορηγεῖται νεύρων ἐῤῥωμένων, ὑπὸ τούτων
<span class="lb" data-page="112" data-line="16" id="p112.16"></span>βλάπτονται παθόντων. εἰ δέ τις ἑκάστου νεύρου τὴν δύναμιν
<span class="lb" data-page="112" data-line="17" id="p112.17"></span>ἐπίστασθαι ποθεῖ, τῶν μὲν εἰς ἀναπνοὴν συντελούντων 
<span class="pb" data-page="113" id="p113"></span>
<span class="lb" data-page="113" data-line="1" id="p113.1"></span>ἐν τοῖς περὶ τῶν τῆς ἀναπνοῆς αἰτίων διώρισται· τῶν δὲ εἰς
<span class="lb" data-page="113" data-line="2" id="p113.2"></span>τὰς φωνὰς, ἐν τῇ περὶ φωνῆς πραγματείᾳ λέλεκται. ταῦτα
<span class="lb" data-page="113" data-line="3" id="p113.3"></span>μὲν οὖν ἠκρίβωται πρὸς ἡμῶν ἑτέρωθι. τὰ δὲ τοῖς κατὰ
<span class="lb" data-page="113" data-line="4" id="p113.4"></span>τράχηλόν τε καὶ κεφαλὴν ἐπιγάστριόν τε καὶ χεῖρας καὶ
<span class="lb" data-page="113" data-line="5" id="p113.5"></span>σκέλη χορηγοῦντα νεῦρα καὶ ἄλλοι τινὲς ἔμπροσθεν οὐ φαύλως
<span class="lb" data-page="113" data-line="6" id="p113.6"></span>ἔγραψαν ἡμεῖς τε ἐγράψαμεν ἐν ταῖς ἀνατομικαῖς ἐγχειρήσεσιν.
<span class="lb" data-page="113" data-line="7" id="p113.7"></span>ὁ μὲν οὖν ἐνεστηκὼς λόγος περὶ τῶν κατὰ τὰς
<span class="lb" data-page="113" data-line="8" id="p113.8"></span>αἰσθήσεις συμπτωμάτων ἦν. ἐπεὶ δὲ ὅσα μόρια καθ’ ὁρμὴν
<span class="lb" data-page="113" data-line="9" id="p113.9"></span>κινεῖται διὰ νεύρου τινὸς, εὐθὺς ταῦτα καὶ τὴν αἴσθησιν ἔχει
<span class="lb" data-page="113" data-line="10" id="p113.10"></span>δι’ αὐτοῦ, διττὴν ἀναγκαῖον αὐτοῖς γενέσθαι βλάβην ἐπὶ τῷ
<span class="lb" data-page="113" data-line="11" id="p113.11"></span>τοῦ νεύρου νοσήματι, τὴν μὲν ἑτέραν τῆς αἰσθήσεως, τὴν δὲ
<span class="lb" data-page="113" data-line="12" id="p113.12"></span>ἑτέραν τῆς κινήσεως. πῶς οὖν ἔνια μὲν μόρια παραλελύσθαι
<span class="lb" data-page="113" data-line="13" id="p113.13"></span>δοκεῖ τῆς κινήσεως τῶν καθ’ ὁρμὴν ἐνεργειῶν, αἰσθάνεσθαι
<span class="lb" data-page="113" data-line="14" id="p113.14"></span>δέ; καὶ πῶς πάλιν ἕτερα κινεῖσθαι μὲν, οὐκ αἰσθάνεσθαι δέ;
<span class="lb" data-page="113" data-line="15" id="p113.15"></span>κατὰ μὲν δὴ τὴν γλῶτταν καὶ τοὺς ὀφθαλμοὺς οὐδὲν ἄπορον,
<span class="lb" data-page="113" data-line="16" id="p113.16"></span>ἐπειδὴ διττὰ νεύρων γένη τούτοις ἐστί· ἐν οἷς δὲ μέλεσι τὰ
<span class="lb" data-page="113" data-line="17" id="p113.17"></span>σκληρὰ μόνον ἐστὶ, διοριστέον ὡδὶ τὸν λόγον. εἰ μὲν ἀφῃρημένου 
<span class="pb" data-page="114" id="p114"></span>
<span class="lb" data-page="114" data-line="1" id="p114.1"></span>τοῦ δέρματος ὁ ὑποκείμενος μῦς γυμνὸς ὢν ἀκίνητος
<span class="lb" data-page="114" data-line="2" id="p114.2"></span>μὲν φαίνεται, ψαυόντων <span class="milestone ed2page" data-n="53" data-unit="ed2page" id="ed2page.53"></span>δὲ αἰσθάνοιτο, μικρὰν
<span class="lb" data-page="114" data-line="3" id="p114.3"></span>ἡγητέον αὐτῷ συμπεπτωκέναι τὴν βλάβην, ὡς μέρος τοσοῦτον
<span class="lb" data-page="114" data-line="4" id="p114.4"></span>δυνάμεως δέχεσθαι ψυχικῆς, ὅσον αἰσθάνεσθαι μὲν ἱκανόν
<span class="lb" data-page="114" data-line="5" id="p114.5"></span>ἐστιν, κινῆσαι δὲ τὸν μῦν οὐχ ἱκανόν. ἐν γὰρ τῷ πάσχειν
<span class="lb" data-page="114" data-line="6" id="p114.6"></span>μᾶλλον ἤπερ ἐν τῷ ποιεῖν ἐστιν ἡ τῆς ἁφῆς αἴσθησις,
<span class="lb" data-page="114" data-line="7" id="p114.7"></span>ὥστ’ ἐγχωρεῖ καὶ δι’ ὀλίγης αὐτὴν ἐπιτελεῖσθαι δυνάμεως·
<span class="lb" data-page="114" data-line="8" id="p114.8"></span>ἡ δὲ τῶν μυῶν κίνησις ἐν τῷ ποιεῖν, οὐκ ἐν τῷ πάσχειν,
<span class="lb" data-page="114" data-line="9" id="p114.9"></span>ἔχουσα τὴν ἐνέργειαν (ὅλον γὰρ ὑπὸ ταύτης μεταφέρεται τὸ
<span class="lb" data-page="114" data-line="10" id="p114.10"></span>σῶμα) πολλῆς δεῖται δυνάμεως ψυχικῆς. ἔμπαλιν δὲ οὐκ ἂν
<span class="lb" data-page="114" data-line="11" id="p114.11"></span>εὕροις ποτὲ γεγενημένον ὡς κινεῖσθαι μὲν, ἀναίσθητον δὲ
<span class="lb" data-page="114" data-line="12" id="p114.12"></span>εἶναι τὸν γυμνὸν μῦν. εἰ δὲ τὸ μὲν περικείμενον αὐτῷ δέρμα
<span class="lb" data-page="114" data-line="13" id="p114.13"></span>τὴν αἴσθησιν ἀπολέσειεν, ὁ δὲ μῦς κινοῖτο, θαυμαστὸν οὐδέν·
<span class="lb" data-page="114" data-line="14" id="p114.14"></span>ὥσπερ οὐδὲ εἰ δυοῖν μυοῖν ὁ μὲν εἴη κινούμενος, ὁ δὲ
<span class="lb" data-page="114" data-line="15" id="p114.15"></span>ἀκίνητος· ἢ ὁ μὲν αἰσθανόμενος, ὁ δὲ ἀναίσθητος. ὥσπερ
<span class="lb" data-page="114" data-line="16" id="p114.16"></span>γὰρ ἐπ’ ἐκείνων ἐγχωρεῖ τοῦ μὲν ἑτέρου βεβλάφθαι τὸ νεῦρον,
<span class="lb" data-page="114" data-line="17" id="p114.17"></span>ἀβλαβὲς δὲ εἶναι θατέρου, κατὰ τὸν αὐτὸν τρόπον ἐνδέχεται
<span class="lb" data-page="114" data-line="18" id="p114.18"></span>τὸ μὲν εἰς τὸ δέρμα διασπειρόμενον βεβλάφθαι, τὸ
<span class="lb" data-page="114" data-line="19" id="p114.19"></span>δὲ εἰς τὸν μῦν μὴ βεβλάφθαι· οὕτω δὲ καὶ τοὐναντίον ﻿
<span class="pb" data-page="115" id="p115"></span>
<span class="lb" data-page="115" data-line="1" id="p115.1"></span>ἀβλαβὲς μὲν εἶναι τὸ τοῦ δέρματος νεῦρον, οὐκ ἀβλαβὲς δὲ
<span class="lb" data-page="115" data-line="2" id="p115.2"></span>τὸ τοῦ μυός. περὶ μὲν οὖν τῶν προτεθέντων συμπτωμάτων
<span class="lb" data-page="115" data-line="3" id="p115.3"></span>ἱκανὰ καὶ ταῦτα. 
</p>
</section>
<section id="s1.6" title="Chapter 1.6">
<p>
<span class="lb" data-page="115" data-line="4" id="p115.4"></span>Ἥδεσθαι δὲ καὶ ἀλγεῖν ἁπάσαις μὲν ἐγγίγνεται
<span class="lb" data-page="115" data-line="5" id="p115.5"></span>ταῖς αἰσθήσεσιν, οὐχ ὁμοίως δὲ ἐναργῶς, ἀλλ’ ἐν
<span class="lb" data-page="115" data-line="6" id="p115.6"></span>μὲν τῇ τῆς ὄψεως ἥκιστα, μάλιστα δὲ ἐν τῇ τῆς ἁφῆς τε καὶ
<span class="lb" data-page="115" data-line="7" id="p115.7"></span>γεύσεως· ἐφεξῆς δὲ τούτων ἐν ὀσφρήσει· καὶ μετὰ ταύτας
<span class="lb" data-page="115" data-line="8" id="p115.8"></span>ἐν ἀκοῇ. τίς οὖν ἥ τε κοινὴ πάντων αἰτία καὶ τίς ἡ καθ’
<span class="lb" data-page="115" data-line="9" id="p115.9"></span>ἕκαστον ἰδία; κοινὴ μὲν, ἥνπερ καὶ Πλάτων ἐν Τιμαίῳ
<span class="lb" data-page="115" data-line="10" id="p115.10"></span>φησὶ γράφων οὕτως· τὸ μὲν παρὰ φύσιν καὶ βιαίως γιγνόμενον
<span class="lb" data-page="115" data-line="11" id="p115.11"></span>ἀθρόως ἐν ἡμῖν πάθος, ἀλγεινόν· τὸ δὲ εἰς φύσιν
<span class="lb" data-page="115" data-line="12" id="p115.12"></span>ἀπιὸν αὖ πάλιν ἀθρόον, ἡδύ· τὸ δὲ ἠρέμα καὶ κατὰ μικρὸν,
<span class="lb" data-page="115" data-line="13" id="p115.13"></span>ἀναίσθητον. οὕτω μὲν ὁ Πλάτων· ὁ δὲ Ἱπποκράτης ἔτι
<span class="lb" data-page="115" data-line="14" id="p115.14"></span>παλαιότερος ὢν, τοῖς τὴν φύσιν, ἔφη, διαλλαττομένοισι
<span class="lb" data-page="115" data-line="15" id="p115.15"></span>καὶ διαφθειρομένοισιν αἱ ὀδύναι γίγνονται. τὸ μὲν γὰρ
<span class="lb" data-page="115" data-line="16" id="p115.16"></span>διαφθειρομένοισι τάχος τε ἅμα καὶ μέγεθος ἐνδείκνυται
<span class="lb" data-page="115" data-line="17" id="p115.17"></span>τῆς μεταβολῆς. εἰσὶ δὲ καὶ κατὰ τὴν ἁφὴν αἱ μεγάλαι μεταλλαγαὶ
<span class="lb" data-page="115" data-line="18" id="p115.18"></span>τῆς φύσεως ὑπὸ ψυχροῦ καὶ θερμοῦ βιαίας προσβολῆς, 
<span class="pb" data-page="116" id="p116"></span>
<span class="lb" data-page="116" data-line="1" id="p116.1"></span>ὅσα τε θλᾷν, ἢ τέμνειν, ἢ διατείνειν, ἢ διαβιβρώσκειν πέφυκε.
<span class="lb" data-page="116" data-line="2" id="p116.2"></span>τὸ γὰρ ὑγρὸν ἢ ξηρὸν ἄνευ τοῦ θερμαίνειν ἢ ψύχειν ἀβίαστον
<span class="lb" data-page="116" data-line="3" id="p116.3"></span>ἔχει τὴν ὁμιλίαν, ὡς ἔνεστί σοι μαθεῖν ἀναλεξαμένῳ τὴν περὶ
<span class="lb" data-page="116" data-line="4" id="p116.4"></span>τῶν ἁπλῶν φαρμάκων πραγματείαν, ἔνθα καὶ τὸ ψυχρὸν
<span class="lb" data-page="116" data-line="5" id="p116.5"></span>ἐδείχθη καθ’ ἕτερον μὲν τρόπον ἧδον ἢ τὸ θερμὸν, ἀλλὰ
<span class="lb" data-page="116" data-line="6" id="p116.6"></span>καὶ αὐτὸ τῷ διασπᾷν τὴν οὐσίαν ὀδυνηρὸν γίγνεσθαι. φαίνεται
<span class="lb" data-page="116" data-line="7" id="p116.7"></span>δὲ καὶ τὰ θλῶντα καὶ τὰ τείνοντα κίνδυνον τοῦ ῥαγῆναι
<span class="lb" data-page="116" data-line="8" id="p116.8"></span>φέροντα τοῖς σώμασιν ἀλγημάτων αἴτια γίγνεσθαι, καθάπερ
<span class="lb" data-page="116" data-line="9" id="p116.9"></span>γε καὶ τὰ νύττοντα καὶ τὰ τέμνοντα. οὐ γὰρ δὴ μετὰ τὸ
<span class="lb" data-page="116" data-line="10" id="p116.10"></span>τμηθῆναί τε καὶ ῥαγῆναι τὴν ὀδύνην ἐπιφέρει, ἀλλ’ ἐν τῷ
<span class="lb" data-page="116" data-line="11" id="p116.11"></span>γίγνεσθαι τὰ τοιαῦτα πάντα πόνων αἴτια καθίσταται, πλὴν
<span class="lb" data-page="116" data-line="12" id="p116.12"></span>εἰ μὴ κατά τι συμβεβηκὸς ἀκολουθήσειε τοῖς οὕτω παθοῦσιν
<span class="lb" data-page="116" data-line="13" id="p116.13"></span>ὀδύνη, ποτὲ μὲν ὑγρῶν δριμέων δακνόντων τὸ ἡλκωμένον
<span class="lb" data-page="116" data-line="14" id="p116.14"></span>σῶμα, ποτὲ δὲ φλεγμονῆς ἐπιγενομένης, ἥ τις καὶ αὐτὴ
<span class="lb" data-page="116" data-line="15" id="p116.15"></span>διαπαντὸς μὲν τῷ διατείνειν ὀδυνᾷ, πολλάκις δὲ καὶ διὰ τὴν
<span class="lb" data-page="116" data-line="16" id="p116.16"></span>θερμασίαν ἢ διὰ τὴν τῶν ὑγρῶν δριμύτητα. διασπᾶται δὲ
<span class="lb" data-page="116" data-line="17" id="p116.17"></span>καὶ τὸ τῆς γεύσεως ὄργανον, ᾗ μὲν τῆς ἁφῆς μετέσχηκεν,
<span class="lb" data-page="116" data-line="18" id="p116.18"></span>ὑπὸ τῶν εἰρημένων, ᾗ δὲ καὶ τῆς γεύσεώς ἐστιν ἴδιον, 
<span class="pb" data-page="117" id="p117"></span>
<span class="lb" data-page="117" data-line="1" id="p117.1"></span>
<span class="milestone ed2page" data-n="54" data-unit="ed2page" id="ed2page.54"></span>ὑπό τε τῶν ὀξέων καὶ πικρῶν καὶ στρυφνῶν καὶ δριμέων,
<span class="lb" data-page="117" data-line="2" id="p117.2"></span>ὅτι καὶ τούτων ἕκαστον, ὡς ἀποδέδεικται, διαιρεῖ τὸ συνεχές.
<span class="lb" data-page="117" data-line="3" id="p117.3"></span>ἀνιαροὶ δέ εἰσι καὶ κατὰ τὴν ὄσφρησιν οἱ τῶν εἰρημένων
<span class="lb" data-page="117" data-line="4" id="p117.4"></span>χυμῶν ἀποῤῥέοντες ἀτμοὶ, διότι καὶ οὗτοι διασπῶσι τὸ συνεχές.
<span class="lb" data-page="117" data-line="5" id="p117.5"></span>ἐν ἀκοῇ δὲ ἥ τε τραχεῖα καὶ ἡ μεγίστη καὶ ἡ ταχίστη
<span class="lb" data-page="117" data-line="6" id="p117.6"></span>φωνὴ, ὧν καὶ συνελθουσῶν εἰς ταὐτὸν ἐν ταῖς φοβερωτάταις
<span class="lb" data-page="117" data-line="7" id="p117.7"></span>βρονταῖς, ἀνάπηροι παντάπασιν ἔνιοι τὴν ἀκουστικὴν αἴσθησιν
<span class="lb" data-page="117" data-line="8" id="p117.8"></span>ἐγένοντο τῷ διασπασθῆναι τῇ βίᾳ τοῦ ψόφου τὸ ὄργανον
<span class="lb" data-page="117" data-line="9" id="p117.9"></span>αὐτῆς. καὶ μέντοι γε καὶ τὴν ὄψιν αἱ λαμπρόταται τῶν
<span class="lb" data-page="117" data-line="10" id="p117.10"></span>αὐγῶν ἀνιῶσί τε ἅμα καὶ διαφθείρουσι τῷ διακρίνειν ἐπὶ
<span class="lb" data-page="117" data-line="11" id="p117.11"></span>πλεῖστον. ἔστι δὲ δήπου καὶ τὸ διακρίνειν ἐκ τοῦ τῶν
<span class="lb" data-page="117" data-line="12" id="p117.12"></span>διαιρούντων γένους, καὶ φαίνεται κοινὸν ἐν ἁπάσαις ταῖς
<span class="lb" data-page="117" data-line="13" id="p117.13"></span>αἰσθήσεσι τὸ ἀνιαρὸν πάθος, ἐκ διακρίσεώς τε καὶ διαιρέσεως
<span class="lb" data-page="117" data-line="14" id="p117.14"></span>τοῦ συνεχοῦς καὶ ἡνωμένου σώματος ἀποτελούμενον,
<span class="lb" data-page="117" data-line="15" id="p117.15"></span>ἐπειδὰν <span class="milestone ed1page" data-n="224" data-unit="ed1page" id="ed1page.224"></span>ἀθρόως συμπίπτῃ. καλῶ δὲ ἀθρόως τὸ κατὰ
<span class="lb" data-page="117" data-line="16" id="p117.16"></span>τὰ μεγάλα ἅμα καὶ ταχέως. τοῦτο δὲ δήπου καὶ ὁ Πλάτων
<span class="lb" data-page="117" data-line="17" id="p117.17"></span>ἐβούλετο, σύνθετον ἐκ βιαίου τε ἅμα καὶ ἀθρόου παθήματος
<span class="lb" data-page="117" data-line="18" id="p117.18"></span>ἐγγινομένου τοῖς αἰσθητικοῖς σώμασι τὴν ἀνιαρὰν αἴσθησιν
<span class="lb" data-page="117" data-line="19" id="p117.19"></span>ἀποτελεῖσθαι φάσκων. οὐδὲν γὰρ διοίσει λέγειν ἀνιαρὰν ἢ 
<span class="pb" data-page="118" id="p118"></span>
<span class="lb" data-page="118" data-line="1" id="p118.1"></span>λυπηρὰν ἢ ἀλγεινὴν ἢ ὀδυνηρὰν ἢ ἐπίπονον αἴσθησιν· ὥσπερ
<span class="lb" data-page="118" data-line="2" id="p118.2"></span>οὐδὲ αὐτὸ τὸ πάθος, ἀνίαν ἢ λύπην ἢ ὀδύνην ἢ πόνον
<span class="lb" data-page="118" data-line="3" id="p118.3"></span>ἢ ἀλγηδόνα. δηλοῖ δὲ καὶ αὐτὸς ὁ Πλάτων ὁμοτίμως χρώμενος
<span class="lb" data-page="118" data-line="4" id="p118.4"></span>ἐπὶ ταὐτοῦ πράγματος ἅπασι τοῖς εἰρημένοις ὀνόμασιν
<span class="lb" data-page="118" data-line="5" id="p118.5"></span>ἔν τε Τιμαίῳ καὶ Φιλήβῳ καὶ καθ’ ὅ τι ἂν ἕτερον αὐτῷ
<span class="lb" data-page="118" data-line="6" id="p118.6"></span>σύγγραμμα περὶ τῶν αὐτῶν ὁ λόγος ἦν. ὅτι δὲ καὶ ἡ Ἱπποκράτους
<span class="lb" data-page="118" data-line="7" id="p118.7"></span>δόξα τῆς αὐτῆς ἔχεται διανοίας ἔν τε τοῖς ὀνόμασι
<span class="lb" data-page="118" data-line="8" id="p118.8"></span>καὶ τοῖς πράγμασιν, εὔδηλον ἔκ τε τῶν ἔμπροσθεν ὀλίγον
<span class="lb" data-page="118" data-line="9" id="p118.9"></span>εἰρημένων καὶ τῶν ἐν ἅπασι τοῖς βιβλίοις αὐτοῦ γεγραμμένων.
<span class="lb" data-page="118" data-line="10" id="p118.10"></span>οὕτω μὲν δὴ πᾶν πάθος λυπηρὸν ἐν ἁπάσαις γίγνεται
<span class="lb" data-page="118" data-line="11" id="p118.11"></span>ταῖς αἰσθήσεσι· τὸ δ’ ἐναντίον αὐτῷ τὸ ἡδὺ διὰ τὴν ἐναντίαν
<span class="lb" data-page="118" data-line="12" id="p118.12"></span>αἰτίαν. τοῦ γὰρ κινδυνεύοντος διασπασθῆναι ἡ εἰς τὸ
<span class="lb" data-page="118" data-line="13" id="p118.13"></span>κατὰ φύσιν ἐπάνοδος ἀθρόα τὴν ἡδονὴν ἀπεργάζεται. διὰ
<span class="lb" data-page="118" data-line="14" id="p118.14"></span>τοῦτο τοῖς ὀφθαλμοῖς ἥδιστον θέαμα τὸ κυανοῦν, ὥσπερ
<span class="lb" data-page="118" data-line="15" id="p118.15"></span>ὀδυνηρότατον τό τε λαμπρὸν ἅμα καὶ λευκὸν, οἷον ὁ ἥλιος.
<span class="lb" data-page="118" data-line="16" id="p118.16"></span>ἐφεξῆς δὲ τούτων ἐν μὲν τοῖς λυποῦσι τὸ λευκὸν, ἐν δὲ τοῖς
<span class="lb" data-page="118" data-line="17" id="p118.17"></span>ἥδουσι τὸ φαιόν. τὸ μὲν γὰρ τῷ διακρίνειν τε ἅμα καὶ 
<span class="pb" data-page="119" id="p119"></span>
<span class="lb" data-page="119" data-line="1" id="p119.1"></span>διαλύειν τὴν οὐσίαν αὐτῆς, τὸ δὲ τῷ ἀβιάστως συνάγειν.
<span class="lb" data-page="119" data-line="2" id="p119.2"></span>οὐ γὰρ δή που τὸ συνάγειν γε μόνον ἱκανὸν καὶ αὔταρκες·
<span class="lb" data-page="119" data-line="3" id="p119.3"></span>οὕτω γὰρ ἂν ἦν που καὶ τὸ μέλαν ἡδὺ, νῦν δ’ οὐκ ἔστιν·
<span class="lb" data-page="119" data-line="4" id="p119.4"></span>ἐναντίον γὰρ ὑπάρχον τῇ τῆς ὄψεως οὐσίᾳ συνάγει βιαιότερον
<span class="lb" data-page="119" data-line="5" id="p119.5"></span>αὐτὴν, ἢ ὡς εἰς τὴν φύσιν ἐπανάγειν. ἧττον δέ ἐστι τὸ
<span class="lb" data-page="119" data-line="6" id="p119.6"></span>μελάντατον τοῦ λαμπροτάτου ἀνιαρὸν, οὐχ ὅτι τὸ ἐναντίον
<span class="lb" data-page="119" data-line="7" id="p119.7"></span>ἧττον λυπεῖ τῆς κατὰ τὸ συγγενὲς ἀμετρίας, (κατὰ τοῦτο μὲν
<span class="lb" data-page="119" data-line="8" id="p119.8"></span>γὰρ μᾶλλον ἀνιαρὸν ἦν τοῦ λαμπροτάτου τὸ μέλαν) ἀλλ’ ὅτι
<span class="lb" data-page="119" data-line="9" id="p119.9"></span>τὸ μὲν τῆς ὄψεως ὄργανον αὐγοειδὲς, αὐγὴ δὲ πᾶσα λεπτομερὴς
<span class="lb" data-page="119" data-line="10" id="p119.10"></span>οὐσία· τὸ δὲ μέλαν ἀεὶ παχυμερές· ἀεὶ δ’ ἐν τῇ
<span class="lb" data-page="119" data-line="11" id="p119.11"></span>φύσει δραστικώτερόν ἐστι τὸ λεπτομερὲς· ἀεὶ δ’ ἐν τῇ
<span class="lb" data-page="119" data-line="12" id="p119.12"></span>φύσει δραστικώτερόν ἐστι τὸ λεπτομερὲς τοῦ παχυμεροῦς.
<span class="lb" data-page="119" data-line="13" id="p119.13"></span>ὅταν μὲν οὖν εἰς ταὐτὸν ἀλλήλοις ἥκῃ τὸ λεπτομερὲς καὶ παχυμερὲς,
<span class="lb" data-page="119" data-line="14" id="p119.14"></span>ἧττον εἰς τὸ λεπτομερὲς ἐνεργεῖ τὸ παχυμερὲς, εἴπερ
<span class="lb" data-page="119" data-line="15" id="p119.15"></span>μᾶλλον πάσχειν ὑπ’ ἐκείνου πέφυκεν. οὕτως οὖν καὶ ὁ ἥλιος
<span class="lb" data-page="119" data-line="16" id="p119.16"></span>ἀνιᾷ τὴν ὄψιν, ὅτι λεπτομερέστερος ὤν ἑτοίμως αὐτὴν διακρίνει.
<span class="lb" data-page="119" data-line="17" id="p119.17"></span>τῇ μὲν οὖν οἰκειότητι τῆς οὐσίας ἧττόν ἐστι τῶν
<span class="lb" data-page="119" data-line="18" id="p119.18"></span>ἐναντίων ἀνιαρὸς, τῷ δὲ ἰσχυρῷ τῆς ἐνεργείας βιαιότερος
<span class="lb" data-page="119" data-line="19" id="p119.19"></span>ὑπάρχων, τούτῳ καὶ τὸ τάχος ἴσχει τῆς εἰς τὴν ὄψιν βλάβης. ﻿
<span class="pb" data-page="120" id="p120"></span>
<span class="lb" data-page="120" data-line="1" id="p120.1"></span>ὃ γὰρ ἐν ἐλαχίστῳ χρόνῳ πρὸς τῆς ἡλιακῆς αὐγῆς ἡ ὄψις ἡμᾶν
<span class="lb" data-page="120" data-line="2" id="p120.2"></span>πάσχει, τοῦτο ἐν παμπόλλῳ, μηδ’ ὅλως αὐγὴν θεασαμένη
<span class="lb" data-page="120" data-line="3" id="p120.3"></span>μηδεμίαν, <span class="milestone ed2page" data-n="55" data-unit="ed2page" id="ed2page.55"></span>ἀλλ’ ἐν βαθεῖ σκότῳ διαιτηθεῖσα· καὶ γὰρ
<span class="lb" data-page="120" data-line="4" id="p120.4"></span>καὶ αὕτη πρὸς τὸ φῶς ἀναχθεῖσα βλέπειν οὐ δύναται, τῷ
<span class="lb" data-page="120" data-line="5" id="p120.5"></span>κατεσβέσθαι τρόπον τινὰ καὶ πεπαχύνθαι καὶ σκοτώδης γεγονέναι.
<span class="lb" data-page="120" data-line="6" id="p120.6"></span>ἥδιστόν γε οὖν εἰκότως ἐστὶ καὶ ὠφελιμώτατον ὄψει
<span class="lb" data-page="120" data-line="7" id="p120.7"></span>τὸ κυανοῦν χρῶμα, πλὴν τῆς ὑφ’ ἡλίου διαπεφορημένης.
<span class="lb" data-page="120" data-line="8" id="p120.8"></span>ἐκείνῃ μὲν γὰρ, ὡς ἂν ἤδη νοσούσῃ, τὸ ἐναντίον ἴαμα· τῇ δὲ
<span class="lb" data-page="120" data-line="9" id="p120.9"></span>ὑγιαινούσῃ μὲν, κεκμηκυίᾳ δὲ, τὸ κυανοῦν ἢ τὸ φαιὸν ὑγιεινότατον
<span class="lb" data-page="120" data-line="10" id="p120.10"></span>θέαμα, μήτε διακρῖνον αὐτὸν ὡς τὸ λευκόν τε καὶ
<span class="lb" data-page="120" data-line="11" id="p120.11"></span>λαμπρὸν, ἀλλὰ μήτε συνάγον καὶ σβεννύον, ὡς τὸ μέλαν.
<span class="lb" data-page="120" data-line="12" id="p120.12"></span>τὸ μὲν οὖν φαιὸν ἐκ λευκοῦ τε ἅμα καὶ μέλανος κραθέντων
<span class="lb" data-page="120" data-line="13" id="p120.13"></span>γίγνεται· τὸ κυανοῦν δὲ, λευκοῦ καὶ λαμπροῦ συνελθόντων,
<span class="lb" data-page="120" data-line="14" id="p120.14"></span>καὶ εἰς μέλαν κατακορὲς ἐμπεσόντων. οὕτω γὰρ ἡμᾶς καὶ ὁ
<span class="lb" data-page="120" data-line="15" id="p120.15"></span>Πλάτων ὑπὲρ ἀμφοῖν ἐδίδαξεν. ὥστ’ ἐκ τῶν ἐναντίων τε
<span class="lb" data-page="120" data-line="16" id="p120.16"></span>καὶ ἄκρων κραθέντων ἔμμεσά τε καὶ σύμμετρα γίγνεται ταυτὶ
<span class="lb" data-page="120" data-line="17" id="p120.17"></span>τὰ χρώματα, τήν θ’ ὑπερβολὴν ἑκατέραν ἐκφυγόντα, καθ’ ἣν
<span class="lb" data-page="120" data-line="18" id="p120.18"></span>ἡ ὄψις ἐβλάπτετο, καὶ τοὺς μετρίους αὐτῆς ἐπανορθούμενα 
<span class="pb" data-page="121" id="p121"></span>
<span class="lb" data-page="121" data-line="1" id="p121.1"></span>καμάτους, ὥσπερ τὰς ἐπὶ τῇ διακρίσει νόσους τὸ μέλαν.
<span class="lb" data-page="121" data-line="2" id="p121.2"></span>τὸ δ’ ἐναργὲς τῆς ἡδονῆς τῆς ἀπ’ αὐτῶν οὐχ ὅμοιόν ἐστι τῇ
<span class="lb" data-page="121" data-line="3" id="p121.3"></span>κατὰ τὰς ἄλλας αἰσθήσεις, ὅτι μηδὲ τὸ τῆς ὀδύνης ἶσον
<span class="lb" data-page="121" data-line="4" id="p121.4"></span>ὑπῆρχεν. ἡ γὰρ λεπτομέρεια τῆς ὄψεως οὔτ’ ἐν τῷ διακρίνεσθαι
<span class="lb" data-page="121" data-line="5" id="p121.5"></span>βίαιόν τι πάσχει, διὰ τὴν οἰκειότητα τῆς οὐσίας (ἐφ’
<span class="lb" data-page="121" data-line="6" id="p121.6"></span>ὃ γὰρ ἄγεται, φθάνουσα σπεύδει καὶ καθ’ ἑαυτὴν) οὔτ’ ἐν τῷ
<span class="lb" data-page="121" data-line="7" id="p121.7"></span>συγκρίνεσθαι, διὰ τὴν ἀσθένειαν τῆς μεταβολῆς. ἐδείχθη
<span class="lb" data-page="121" data-line="8" id="p121.8"></span>γὰρ ἀσθενῶς συναγόμενον ὑπὸ τοῦ παχυμεροῦς τὸ λεπτομερές.
<span class="lb" data-page="121" data-line="9" id="p121.9"></span>οὕτω μὲν ἔχει τὰ κατὰ τὴν ὄψιν ἡδονῆς τε καὶ λύπης.
<span class="lb" data-page="121" data-line="10" id="p121.10"></span>ἐπὶ δὲ τῆς ἀκοῆς ἡδίστη μὲν ἡ λειοτάτη καὶ ἡ βραδυτάτη
<span class="lb" data-page="121" data-line="11" id="p121.11"></span>φωνὴ, διότι καὶ ἡ τραχυτάτη καὶ ταχίστη λυπηροτάτη.
<span class="lb" data-page="121" data-line="12" id="p121.12"></span>ἀλλὰ ταῦτα μὲν ὑγιαινούσης ἀκριβῶς τῆς αἰσθήσεως ἡδέα τε
<span class="lb" data-page="121" data-line="13" id="p121.13"></span>καὶ λυπηρά· κεκμηκυίας δὲ, πρὸς τῇ λείᾳ τε καὶ βραδείᾳ,
<span class="lb" data-page="121" data-line="14" id="p121.14"></span>καὶ ἡ σμικρὰ προσφιλής· νοσούσης δὲ, ἡ λειοτάτη τε ἅμα
<span class="lb" data-page="121" data-line="15" id="p121.15"></span>καὶ βραδυτάτη καὶ σμικροτάτη, καὶ ταύτης ἔτι μᾶλλον ἡ
<span class="lb" data-page="121" data-line="16" id="p121.16"></span>εὔρυθμος. ἡ γὰρ παντελὴς ἡσυχία ἀνάλογον ἔχει τι τοῦτο
<span class="lb" data-page="121" data-line="17" id="p121.17"></span>τῷ σκότει τῷ κατὰ τὴν ὄψιν, ὅθεν καὶ ζήτησιν ἔσχεν, εἴτ’
<span class="lb" data-page="121" data-line="18" id="p121.18"></span>ἐναντίον τῷ φωτὶ τὸ σκότος ἐστὶν, εἴτε στέρησις· ὥσπερ 
<span class="pb" data-page="122" id="p122"></span>
<span class="lb" data-page="122" data-line="1" id="p122.1"></span>φωνῆς μὲν ἡσυχία, κινήσεως δὲ ἠρεμία. τὸ δὲ τῆς ἡδονῆς
<span class="lb" data-page="122" data-line="2" id="p122.2"></span>ἐναργέστερον ἐνταῦθα, διότι καὶ τὸ τῆς οὐσίας παχυμερέστερον.
<span class="lb" data-page="122" data-line="3" id="p122.3"></span>ἔτι δὲ ἐναργέστερον ἐν τῇ τῆς ὀσφρήσεως αἰσθήσει τὸ
<span class="lb" data-page="122" data-line="4" id="p122.4"></span>τερπνὸν, ὅτι καὶ ἡ οὐσία παχυμερεστέρα. εἰς ὅσον γὰρ ἀὴρ
<span class="lb" data-page="122" data-line="5" id="p122.5"></span>αὐγῆς παχύτερος, εἰς τοσοῦτον ἀέρος ἀτμός. ἔστι δὲ αὐγῆς
<span class="lb" data-page="122" data-line="6" id="p122.6"></span>μὲν, ἡ τῆς ὅψεως αἴσθησις· ἀέρος δὲ, ἡ τῆς ἀκοῆς· ἀτμοῦ
<span class="lb" data-page="122" data-line="7" id="p122.7"></span>δὲ, ἡ τῆς ὀσφρήσεως· ὥσπέρ γε καὶ ἡ μὲν τῆς γεύσεως, ὑγρᾶς
<span class="lb" data-page="122" data-line="8" id="p122.8"></span>φύσεως· ἡ δὲ ἁφῆς, στερεοῦ σώματος. ἐπεὶ δὲ ὁμογενής
<span class="lb" data-page="122" data-line="9" id="p122.9"></span>ἐστιν ἡ τῆς ὀσφρήσεως αἴσθησις τῇ τῆς γεύσεως, ἑνὶ μόνῳ
<span class="lb" data-page="122" data-line="10" id="p122.10"></span>διαφέρουσα τῷ λεπτομερεστέρῳ τῆς οὐσίας, (ὁ γὰρ ἀτμὸς
<span class="lb" data-page="122" data-line="11" id="p122.11"></span>ὑγρόν ἐστι λελεπτυσμένον) ὑπὲρ ἀμφοῖν ἅμα ῥηθήσεται, τὴν
<span class="lb" data-page="122" data-line="12" id="p122.12"></span>ἀρχὴν ἀπὸ τῆς γεύσεως ποιησαμένοις, ἕνεκα σαφηνείας.
<span class="lb" data-page="122" data-line="13" id="p122.13"></span>ἥδιστοι τοίνυν εἰσὶ ταύτῃ χυμοὶ, κατὰ φύσιν μὲν ἐχούσῃ
<span class="lb" data-page="122" data-line="14" id="p122.14"></span>πάντες οἱ γλυκεῖς καὶ λιπαροὶ, οὗτοι γὰρ πάντες ἐδείχθησαν οἰκειότατοι
<span class="lb" data-page="122" data-line="15" id="p122.15"></span>τῇ τοῦ σώματος οὐσίᾳ· κεκακωμένῃ δ’ ἔναγχος ὑπό
<span class="lb" data-page="122" data-line="16" id="p122.16"></span>τινος τῶν ἀνιώντων αὐτὴν, οἱ λιπαροί· μάλιστα γὰρ οὗτοι
<span class="lb" data-page="122" data-line="17" id="p122.17"></span>τὸ τετραχυσμένον ἐκλεαίνουσι· νοσούσῃ δὲ, οἱ ἐναντίοι τοῖς
<span class="lb" data-page="122" data-line="18" id="p122.18"></span>νοσάζουσι, τοῖς μὲν παχέσιν οἱ λεπτύνοντες, τοῖς δὲ λεπτοῖς οἱ
<span class="lb" data-page="122" data-line="19" id="p122.19"></span>παχύνοντες, τοῖς δὲ γλίσχροις οἱ τέμνοντες, τοῖς δὲ τραχύνουσιν 
<span class="pb" data-page="123" id="p123"></span>
<span class="lb" data-page="123" data-line="1" id="p123.1"></span>οἱ ἐκλεαίνοντες, οὕτω δὲ καὶ τοῖς μὲν θερμοῖς οἱ ψυχροὶ,
<span class="lb" data-page="123" data-line="2" id="p123.2"></span>τοῖς δὲ ψυχροῖς οἱ θερμοὶ, καὶ τοῖς μὲν ξηροῖς οἱ ὑγροὶ, τοῖς
<span class="lb" data-page="123" data-line="3" id="p123.3"></span>δὲ ὑγροῖς οἱ ξηροί. εἴρηται δὲ περὶ τῆς φύσεως αὐτῶν ἐν τῷ
<span class="lb" data-page="123" data-line="4" id="p123.4"></span>τετάρτῳ περὶ τῆς τῶν ἁπλῶν <span class="milestone ed2page" data-n="56" data-unit="ed2page" id="ed2page.56"></span>φαρμάκων δυνάμεως, καὶ
<span class="lb" data-page="123" data-line="5" id="p123.5"></span>χρὴ μὲν μὴ παρέργως ἀναλέγεσθαι τὸν λόγον ἐκεῖθεν εἴς τε
<span class="lb" data-page="123" data-line="6" id="p123.6"></span>διάγνωσιν καὶ εῖς θεραπείαν ὄντα ὠφέλιμον. ἡ μὲν γὰρ κοιλία
<span class="lb" data-page="123" data-line="7" id="p123.7"></span>τοῖς τε σπλάγχνοις ὑπηρετεῖ καὶ ταῖς φλεψὶν, ὥστε οἵων
<span class="lb" data-page="123" data-line="8" id="p123.8"></span>ἂν ἐκεῖνα δέηται χυμῶν, τοιούτων ὀρέγεσθαι· ταύτης δ’ αὖ
<span class="lb" data-page="123" data-line="9" id="p123.9"></span>γνώμων ἡ γλῶττα προβέβληται, τούτοις μάλιστα χαίρουσα
<span class="lb" data-page="123" data-line="10" id="p123.10"></span>τῶν χυμῶν, ὧν ἂν ἡ κοιλία δέηται. τῆς κοινωνίας δὲ ὁ
<span class="lb" data-page="123" data-line="11" id="p123.11"></span>περιαλείφων αὐτὴν χιτὼν μάλιστα αἴτιος. ἥδεται μὲν οὖν
<span class="lb" data-page="123" data-line="12" id="p123.12"></span>ἡ γλῶττα κατὰ διαφέροντας καιροὺς, ἄλλοις ἄλλοτε τῶν ἔξωθεν
<span class="lb" data-page="123" data-line="13" id="p123.13"></span>αὐτῇ προσπιπτόντων χυμῶν· ἥδεται οὖν ἐνίοτε καὶ τῶν
<span class="lb" data-page="123" data-line="14" id="p123.14"></span>ἐν αὐτῇ γλυκέων αἰσθανομένη, (φλέγματος δέ ἐστιν εἶδος ὁ
<span class="lb" data-page="123" data-line="15" id="p123.15"></span>γλυκὺς οὗτος χυμὸς) ὥσθ’ ὁσάκις γε ἀπὸ τῶν φλεβῶν ἐγχυθέντος
<span class="lb" data-page="123" data-line="16" id="p123.16"></span>αἵματος αἴσθησιν ὡς γλυκέος ἔλαβεν ἡ γλῶττα, τοῖς
<span class="lb" data-page="123" data-line="17" id="p123.17"></span>ἔξωθεν αὐτῇ προσπίπτουσιν ἀνάλογον ἔπαθεν. ἐπὶ μέντοι
<span class="lb" data-page="123" data-line="18" id="p123.18"></span>τῆς ὀσφρητικῆς δυνάμεως, ἡ μὲν τῶν ἔξωθεν ἡδέων τε καὶ 
<span class="pb" data-page="124" id="p124"></span>
<span class="lb" data-page="124" data-line="1" id="p124.1"></span>ἀνιαρῶν αἴσθησις ἀνάλογον ἔχει τῇ γευστικῇ· τῶν δὲ κατ’
<span class="lb" data-page="124" data-line="2" id="p124.2"></span>αὐτὴν ἀτμῶν ἀηδῶν μὲν ὄντων, ὡς εἴρηται πρόσθεν, αἰσθάνεταί
<span class="lb" data-page="124" data-line="3" id="p124.3"></span>ποτε· γλυκέων δὲ ἢ ὅλως ἡδέων οὐκ αἰσθάνεται, καθάπερ
<span class="lb" data-page="124" data-line="4" id="p124.4"></span>οὐδὲ ἡ ὄψις, οὐδὲ ἡ ἀκοή. τῷ γὰρ εἶναι λεπτομεροῦς<span class="milestone ed1page" data-n="225" data-unit="ed1page" id="ed1page.225"></span>
<span class="lb" data-page="124" data-line="5" id="p124.5"></span>οὐσίας αἰσθήσεις οὐ πάσχουσι πάθος οὐδὲν ἰσχυρὸν
<span class="lb" data-page="124" data-line="6" id="p124.6"></span>ἐν αὐταῖς. ἡ δὲ ἀφὴ καὶ ἡ γεῦσις, σφοδρὸν μὲν οὐδὲν
<span class="lb" data-page="124" data-line="7" id="p124.7"></span>οὐδὲ αὗται· πάσχουσι δ’ ἐνίοτε καὶ τοιοῦτόν τι πάθος ἀμυδρὸν,
<span class="lb" data-page="124" data-line="8" id="p124.8"></span>ἡ μέντοι γλῶττα πρὸς γλυκέος, ὡς εἴρηται, φλέγματος,
<span class="lb" data-page="124" data-line="9" id="p124.9"></span>ὅνπερ ὁ Πραξαγόρας τε καὶ Φιλότιμος ἰδιώτερον ὀνομάζουσι
<span class="lb" data-page="124" data-line="10" id="p124.10"></span>γλυκὺν χυμόν· ἡ δὲ ἁφὴ τῆς ἐν αὐτῇ κινήσεως αἰσθάνεται
<span class="lb" data-page="124" data-line="11" id="p124.11"></span>πολλάκις, ἐπειδὰν εἰς τὸ κατὰ φύσιν ἐπανέρχηται, τῶν
<span class="lb" data-page="124" data-line="12" id="p124.12"></span>τραχυνόντων γε αὐτὴν ἔνδον ἤτοι πεττομένων ἢ διαπνεομένων
<span class="lb" data-page="124" data-line="13" id="p124.13"></span>ἢ αἰσθητῶς ἐκκρινομένων. καὶ μὴν καὶ οἱ κοπωθέντες, ἐπειδὰν
<span class="lb" data-page="124" data-line="14" id="p124.14"></span>τρίψεσί τε μαλακαῖς ἢ λουτροῖς ἁπαλυνθέντες τὸ σῶμα
<span class="lb" data-page="124" data-line="15" id="p124.15"></span>μετὰ ταῦθ’ ἡσυχάζωσιν, ἐναργῶς αἰσθάνονται τῆς ἡδονῆς.
<span class="lb" data-page="124" data-line="16" id="p124.16"></span>ἔτι δὲ δὴ μᾶλλον ἐν αὐταῖς ταῖς εἰρημέναις κινήσεσιν ἥδονται
<span class="lb" data-page="124" data-line="17" id="p124.17"></span>τοῖς κεκμηκόσι μορίοις εἰς τὸ κατὰ φύσιν ἐπανερχομένοις. οὐ
<span class="lb" data-page="124" data-line="18" id="p124.18"></span>μόνον δὲ ἐν τῷ λούεσθαι καὶ ἀνατρίβεσθαι μαλακῶς ἐλαίῳ ﻿
<span class="pb" data-page="125" id="p125"></span>
<span class="lb" data-page="125" data-line="1" id="p125.1"></span>δαψιλεῖ συμβαίνουσιν ἡδοναὶ τοῖς κεκοπωμένοις μέρεσιν, ἀλλὰ
<span class="lb" data-page="125" data-line="2" id="p125.2"></span>κᾀν ταῖς μείζοσιν ὀδύναις ἐπαφὴ μαλακὴ καὶ πραεῖα καὶ λεία
<span class="lb" data-page="125" data-line="3" id="p125.3"></span>φέρει τινὰ παραμυθίαν οὐ σμικράν. ἔξωθεν δὲ ἤδη τὰ τοιαῦτα,
<span class="lb" data-page="125" data-line="4" id="p125.4"></span>καὶ λεκτέον ἑξῆς ὑπὲρ ἁπάντων αὐτῶν. οὐδὲν γὰρ
<span class="lb" data-page="125" data-line="5" id="p125.5"></span>ἔτι δεόμεθα περὶ τῶν ὀσφρητῶν διεξέρχεσθαι, τοῖς γευστικοῖς
<span class="lb" data-page="125" data-line="6" id="p125.6"></span>ἀνάλογον ἐχόντων. ἡδόμεθα τοίνυν ἐν τούτῳ τῷ γένει τῆς
<span class="lb" data-page="125" data-line="7" id="p125.7"></span>αἰσθήσεως, ἁπλῶς μὲν εἰπεῖν, εἰς τὸ κατὰ φύσιν ἐπανερχόμενοι·
<span class="lb" data-page="125" data-line="8" id="p125.8"></span>καὶ γίγνεται τοῦθ’ ἡμῖν ἀεὶ διὰ τῶν ἐναντίων, ἐάν
<span class="lb" data-page="125" data-line="9" id="p125.9"></span>γέ τις, ὡς προσήκει, λαμβάνῃ τὸ ἐναντίον. προσήκει δὲ
<span class="lb" data-page="125" data-line="10" id="p125.10"></span>δήπου τὸ πρώτως τε καὶ καθ’ ἑαυτὸ, καὶ μὴ δι’ ἑτέρου μέσου,
<span class="lb" data-page="125" data-line="11" id="p125.11"></span>τοῦ τέλους αἴτιον, οὐ τὸ προκατάρχον τε καὶ προκαταρκτικὸν
<span class="lb" data-page="125" data-line="12" id="p125.12"></span>ὀνομαζόμενον, ἐν τοῖς τοιούτοις ἅπασι σκοπεῖν,
<span class="lb" data-page="125" data-line="13" id="p125.13"></span>ὅπερ Ἱπποκράτης ἡμᾶς ἐν ἄλλοις τε πολλάκις ἀναμιμνήσκειν
<span class="lb" data-page="125" data-line="14" id="p125.14"></span>ἔοικε κᾀν τῷ φάναι, ἔστι δὲ ὅκου ἐπὶ τετάνου ἄνευ ἕλκεος,
<span class="lb" data-page="125" data-line="15" id="p125.15"></span>νέῳ εὐσάρκῳ, θέρεος μέσου, ψυχροῦ πολλοῦ κατάχυσις
<span class="lb" data-page="125" data-line="16" id="p125.16"></span>ἐπανάκλησιν θέρμης ποιέεται· θέρμη δὲ ῥύεται ταῦτα.
<span class="lb" data-page="125" data-line="17" id="p125.17"></span>δόξειε μὲν γὰρ ὅ γέ τις ὑπὲρ τῶν τοιούτων ἀσκεπτότερον
<span class="lb" data-page="125" data-line="18" id="p125.18"></span>ἀποφαινόμενος ὑπὸ τῶν ὁμοίων ἐνίοτε θεραπεύεσθαί τι τῶν 
<span class="pb" data-page="126" id="p126"></span>
<span class="lb" data-page="126" data-line="1" id="p126.1"></span>παρὰ φύσιν, ὥσπερ καὶ τὸν τέτανον ὑπὸ τῆς ψυχρολουσίας.
<span class="lb" data-page="126" data-line="2" id="p126.2"></span>ἔχει δὲ οὐχ οὕτως τἀληθές· ἀλλ’ ἀεὶ πάντα πρὸς τὸ κατὰ
<span class="lb" data-page="126" data-line="3" id="p126.3"></span>φύσιν ἐπανέρχεται διὰ τῶν ἐναντίων, ὥσπερ καὶ ὁ τέτανος
<span class="lb" data-page="126" data-line="4" id="p126.4"></span>διὰ τῆς κατὰ τὴν θερμασίαν ἐπανακλήσεως. εἰ μὲν οὖν
<span class="lb" data-page="126" data-line="5" id="p126.5"></span>ἀθρόως τοῦτο γίγνοιτο, μεθ’ ἡδονῆς ἡ θεραπεία συντελεῖται·
<span class="lb" data-page="126" data-line="6" id="p126.6"></span>κατὰ μικρὸν δὲ συμβάντος, ἀναίσθητος ἡ εἰς τὸ κατὰ φύσιν
<span class="lb" data-page="126" data-line="7" id="p126.7"></span>ἐπάνοδος ἔσται. <span class="milestone ed2page" data-n="57" data-unit="ed2page" id="ed2page.57"></span>οὕτω δὲ καὶ ἡ ἐκ τοῦ κατὰ φύσιν εἰς
<span class="lb" data-page="126" data-line="8" id="p126.8"></span>τὸ παρὰ φύσιν ὁδὸς, ἡ μὲν ἀθρόως γιγνομένη βίαιός τε καὶ
<span class="lb" data-page="126" data-line="9" id="p126.9"></span>ὀδυνηρὰ πάντως ἐστίν· ἡ δὲ κατὰ μικρὸν, ἀναίσθητος. καὶ
<span class="lb" data-page="126" data-line="10" id="p126.10"></span>διὰ τοῦτο τῆς κατ’ ὀλίγον ἀθροιζομένης ἐν τῷ σώματι διαθέσεως
<span class="lb" data-page="126" data-line="11" id="p126.11"></span>οὐ κατὰ φύσιν, ἀναισθήτου παντάπασιν οὔσης, ἡ εἰς
<span class="lb" data-page="126" data-line="12" id="p126.12"></span>τὰ κατὰ φύσιν ἐπάνοδος, ἐπειδὰν ἀθρόως ἐπιτελῆται, μετ’
<span class="lb" data-page="126" data-line="13" id="p126.13"></span>αἰσθήσεώς τε ἅμα καὶ ἡδεῖα γίγνεται. καὶ μάλιστα ἐπὶ τῶν
<span class="lb" data-page="126" data-line="14" id="p126.14"></span>οἰκειοτάτων ἡμῖν, οἷά περ ἐστὶν ἐν μὲν τῇ γεύσει τὰ γλυκέα·
<span class="lb" data-page="126" data-line="15" id="p126.15"></span>κατὰ δὲ τὴν ὄσφρησιν, ὅσα τούτοις μὲν ἀνάλογον ἔχει,
<span class="lb" data-page="126" data-line="16" id="p126.16"></span>καλεῖται δὲ εὐώδη. ἴδιον δέ τι πέπονθεν ἐξαίρετον ἡ τῶν
<span class="lb" data-page="126" data-line="17" id="p126.17"></span>γεννητικῶν μορίων αἴσθησις, ὅτι καὶ δύναμιν ἰσχυροτάτην
<span class="lb" data-page="126" data-line="18" id="p126.18"></span>ἔχει, κατὰ μὲν τὸ ἄῤῥεν γένος ἀποκριτικὴν τοῦ σπέρματος, 
<span class="pb" data-page="127" id="p127"></span>
<span class="lb" data-page="127" data-line="1" id="p127.1"></span>κατὰ δὲ τὸ θῆλυ καὶ ταύτην μὲν ἔν τε τοῖς ὄρχεσι καὶ τοῖς
<span class="lb" data-page="127" data-line="2" id="p127.2"></span>σπερματικοῖς ἀγγείοις, ἀλλὰ καὶ τὴν ἑλκτικὴν ἐν ὅλῃ τῇ μήτρᾳ·
<span class="lb" data-page="127" data-line="3" id="p127.3"></span>συνῆψε γὰρ ἡ φύσις ὑπερέχουσαν ἐπιθυμίαν τε ἅμα καὶ
<span class="lb" data-page="127" data-line="4" id="p127.4"></span>ἡδονὴν τῇ τε προέσει καὶ τῇ συλλήψει τοῦ σπέρματος. ἀλλ’
<span class="lb" data-page="127" data-line="5" id="p127.5"></span>ἡ μὲν ἀνία, τοῦ περιττοῦ σπέρματος μένοντος ἔσω, ἀθροίζεται
<span class="lb" data-page="127" data-line="6" id="p127.6"></span>κατ’ ὀλίγον ἐν χρόνῳ πλείονι, καὶ διὰ τοῦτο, καὶ τοι
<span class="lb" data-page="127" data-line="7" id="p127.7"></span>μεγάλα λυποῦσα (περὶ ὧν ἑτέρωθι λέξομεν) ἀπολείπεται τῷ
<span class="lb" data-page="127" data-line="8" id="p127.8"></span>μεγέθει τῆς ἡδονῆς, ἣν ἐν τοῖς ἀφροδισίοις ἴσχοι. ἡ δ’ ἀπόκρισις
<span class="lb" data-page="127" data-line="9" id="p127.9"></span>ἡ τοῦ λυποῦντος ἀθρόως γιγνομένη τῷ τάχει τῆς εἰς
<span class="lb" data-page="127" data-line="10" id="p127.10"></span>τὸ κατὰ φύσιν ἐπανόδου καὶ τὸ τῆς ἡδονῆς μέγεθος ἀνάλογον
<span class="lb" data-page="127" data-line="11" id="p127.11"></span>ἔχει. 
</p>
</section>
<section id="s1.7" title="Chapter 1.7">
<p>
<span class="lb" data-page="127" data-line="12" id="p127.12"></span>Ὑπόλοιπον δ’ ἂν εἴη περὶ τῶν κατὰ τὸ
<span class="lb" data-page="127" data-line="13" id="p127.13"></span>στόμα τῆς κοιλίας, ὃ δὴ καὶ καρδίαν ὀνομάζουσι, συμπτωμάτων
<span class="lb" data-page="127" data-line="14" id="p127.14"></span>διελθεῖν. ἔστι μὲν γὰρ ἐκ τοῦ γένους καὶ αὐτὰ τῶν
<span class="lb" data-page="127" data-line="15" id="p127.15"></span>ἁπτικῶν, ἀλλ’ οὐδὲν οὕτω μέρος οὔτ’ ἀκριβῆ τὴν αἴσθησιν
<span class="lb" data-page="127" data-line="16" id="p127.16"></span>ἔχει, οὔτε τὰς ἀρχὰς ἑκατέρας ἑαυτῷ συνδιατίθησιν, ὡς τὸ
<span class="lb" data-page="127" data-line="17" id="p127.17"></span>στόμα τῆς γαστρός. ὀνομάζεται δὲ συνήθως οὐ τοῖς πολλοῖς
<span class="lb" data-page="127" data-line="18" id="p127.18"></span>μόνον, ἀλλὰ καὶ τοῖς ἰατροῖς στόμαχος. αἱ γοῦν καλούμεναι 
<span class="pb" data-page="128" id="p128"></span>
<span class="lb" data-page="128" data-line="1" id="p128.1"></span>στομαχικαὶ συγκοπαὶ τούτου τοῦ μέρους εἰσὶ συμπτώματα,
<span class="lb" data-page="128" data-line="2" id="p128.2"></span>καθάπερ καὶ αἱ καρδιαλγίαι κατὰ τὴν ἑτέραν αὐτοῦ προσηγορίαν
<span class="lb" data-page="128" data-line="3" id="p128.3"></span>ὠνομασμέναι· καὶ δὴ καὶ δυσπνοίας τε καὶ ἀπνοίας, καὶ
<span class="lb" data-page="128" data-line="4" id="p128.4"></span>πνίξεις καὶ ἐπιληψίας καὶ παρακοπὰς καὶ μελαγχολίας ἐπιφέρει.
<span class="lb" data-page="128" data-line="5" id="p128.5"></span>ταῦτα μὲν οὖν ἅπαντα κατὰ συμπάθειαν· ἀνορεξίας
<span class="lb" data-page="128" data-line="6" id="p128.6"></span>δὲ καὶ δυσορεξίας καὶ μοχθηρὰς ὀρέξεις αὐτὸ καθ’ ἑαυτό.
<span class="lb" data-page="128" data-line="7" id="p128.7"></span>καλῶ δὲ ἀνορεξίας μὲν ὅταν μηδὲ ὅλως ὀρέγωνται· δυσορεξίας
<span class="lb" data-page="128" data-line="8" id="p128.8"></span>δὲ, ἐπειδὰν ἀμυδρῶς· αἱ μοχθηραὶ δὲ ὀρέξεις, αἱ μὲν εἰς
<span class="lb" data-page="128" data-line="9" id="p128.9"></span>ἄμετρον ἐκτρέπονται σιτίων ἢ ποτῶν προσφορὰν, αἱ δὲ εἰς
<span class="lb" data-page="128" data-line="10" id="p128.10"></span>ἀλλοκότων ποιοτήτων ἐπιθυμίαν. ῥητέον οὖν ὑπὲρ ἁπάντων
<span class="lb" data-page="128" data-line="11" id="p128.11"></span>ἑξῆς ἀπὸ τῶν οἰκείων αὐτοῦ συμπτωμάτων ἀρξαμένους.
<span class="lb" data-page="128" data-line="12" id="p128.12"></span>ἕπεται δὲ ταῦτα ταῖς κατὰ φύσιν ἐνεργείαις τοῦ μορίου, δι’
<span class="lb" data-page="128" data-line="13" id="p128.13"></span>ἃς καὶ τῶν ἀπ’ ἐγκεφάλου νεύρων ἐδεήθη μεγίστων, ἐφ’ οἷς
<span class="lb" data-page="128" data-line="14" id="p128.14"></span>δὴ καὶ τὸ περιττὸν τοῦτο εἶδος τῆς αἰσθήσεως ὑπὲρ ἅπαντα
<span class="lb" data-page="128" data-line="15" id="p128.15"></span>κέκτηται. διαφορουμένου γὰρ εἰς τὸ περιέχον ἑκάστου ζώου
<span class="lb" data-page="128" data-line="16" id="p128.16"></span>κατὰ τὸ δέρμα, πρώτως κενοῦσθαι συμβαίνει τοῖς ὑπ’ αὐτῷ
<span class="lb" data-page="128" data-line="17" id="p128.17"></span>μέλεσιν, ὧν ἡ σύμφυτος δύναμις, ὡς ἐν τοῖς τῶν φυσικῶν 
<span class="pb" data-page="129" id="p129"></span>
<span class="lb" data-page="129" data-line="1" id="p129.1"></span>δυνάμεων ὑπομνήμασιν ἐδείκνυμεν, ἐκ τῶν ὁμιλούντων ἑαυτοῖς
<span class="lb" data-page="129" data-line="2" id="p129.2"></span>ἐπισπᾶται τροφὴν ἀναπληροῦσαν τὸ κενούμενον, εἶτ’ αὖθις ἐκ
<span class="lb" data-page="129" data-line="3" id="p129.3"></span>τῶν ἑαυτοῖς ὁμιλούντων ἐκεῖνα, κᾄπειτα ἐκ τῶν ἑαυτοῖς τὰ τρίτα,
<span class="lb" data-page="129" data-line="4" id="p129.4"></span>καὶ οὕτως ἀεὶ κατὰ τὸ συνεχὲς ὡς ἐν χορῷ τινι ταχείας τῆς
<span class="lb" data-page="129" data-line="5" id="p129.5"></span>μεταλήψεως γιγνομένης, ἐπὶ τὰς καθηκούσας εἰς τὴν <span class="milestone ed2page" data-n="58" data-unit="ed2page" id="ed2page.58"></span>γαστέρα
<span class="lb" data-page="129" data-line="6" id="p129.6"></span>φλέβας ἡ κένωσις ἀφικνεῖται. αὗται δέ γε εἰθίκεσάν
<span class="lb" data-page="129" data-line="7" id="p129.7"></span>τε ἅμα καὶ πεφύκεσαν ἐκ τῆς γαστρὸς ἐπισπᾶσθαι τὴν τροφὴν,
<span class="lb" data-page="129" data-line="8" id="p129.8"></span>ἀνάλογον ταῖς ἐπὶ τῶν φυτῶν εἰς τὴν γῆν καθηκούσαις ῥίζαις.
<span class="lb" data-page="129" data-line="9" id="p129.9"></span>ἅπαν γὰρ τοῦτο τὸ ἔργον οὐ ψυχικὸν, ἀλλὰ φυσικὸν ὑπάρχον,
<span class="lb" data-page="129" data-line="10" id="p129.10"></span>ὁμοίως ἐπιτελεῖται κατὰ τε τὰ φυτὰ καὶ τὰ ζῶα. τοῖς
<span class="lb" data-page="129" data-line="11" id="p129.11"></span>μὲν οὖν φυτοῖς ἡ γῆ τῆς γαστρὸς δίκην ὑπηρετεῖ διὰ παντὸς
<span class="lb" data-page="129" data-line="12" id="p129.12"></span>ἑτοίμην τε καὶ ἄφθονον ἐπάρδουσα τὴν τροφὴν, ἄχρι περ ἂν
<span class="lb" data-page="129" data-line="13" id="p129.13"></span>αἱ ἐκ Διὸς ὧραι κατὰ φύσιν ἔχωσιν, ὡς εἴγε ποτε δι’ ὑπερβολὴν
<span class="lb" data-page="129" data-line="14" id="p129.14"></span>αὐχμῶν ἀναξηρανθείη τὸ ὑγρὸν ἐξ αὐτῆς, ἐνδείᾳ τροφῆς
<span class="lb" data-page="129" data-line="15" id="p129.15"></span>αὐαίνεται τὰ φυτά. τοῖς δὲ ζώοις ἅτε μὴ προσπεφυκόσι
<span class="lb" data-page="129" data-line="16" id="p129.16"></span>τῇ γῇ, πλὴν ὀλίγων δή τινων, ἡ φύσις ἐδημιούργησε μὲν καὶ
<span class="lb" data-page="129" data-line="17" id="p129.17"></span>τὴν γαστέρα ταμεῖον τροφῆς, οἷόν περ τὴν γῆν τοῖς φυτοῖς· ﻿
<span class="pb" data-page="130" id="p130"></span>
<span class="lb" data-page="130" data-line="1" id="p130.1"></span>ἔδωκε δὲ καὶ τῆς ἐνδείας αἴσθησιν, ἵν’ ἐξορμῶντα τὰ ζῶα
<span class="lb" data-page="130" data-line="2" id="p130.2"></span>πρός τε τὴν ἐδωδήν τε καὶ πόσιν ἑνὶ χρόνῳ πληρῶνται. καὶ
<span class="lb" data-page="130" data-line="3" id="p130.3"></span>καλεῖται μὲν ἡ τῆς τοιαύτης πληρώσεως ἔφεσις ὄρεξις, γίνεται
<span class="lb" data-page="130" data-line="4" id="p130.4"></span>δ’ ἐπ’ αἰσθήσει τῆς ἐνδείας, ὅταν αἱ μὲν φλέβες ἐξ αὐτῆς τι
<span class="lb" data-page="130" data-line="5" id="p130.5"></span>τῆς γαστρὸς ἕλκωσιν οἷον βδάλλουσαί τε καὶ μυζῶσαι, μὴ
<span class="lb" data-page="130" data-line="6" id="p130.6"></span>φέρουσα δὲ τὴν μύζησιν ἡ γαστὴρ, ἀλλ’ οἷον διασπωμένη,
<span class="lb" data-page="130" data-line="7" id="p130.7"></span>τῆς ἀνίας ταύτης ἴαμα τὴν ἐδωδὴν πορίζηται. τρέπονται γὰρ
<span class="lb" data-page="130" data-line="8" id="p130.8"></span>αἱ φλέβες οὕτως ἐπὶ τὰ παρακείμενα σιτία, κᾀξ αὐτῶν ἕλκουσι
<span class="lb" data-page="130" data-line="9" id="p130.9"></span>τὴν τροφὴν, οὐκ ἐκ τῆς γαστρὸς, καὶ συμβαίνει μετὰ
<span class="lb" data-page="130" data-line="10" id="p130.10"></span>τὴν προσφορὰν ἅμα τε τὰς φλέβας ἐπὶ τὰ σιτία τρέπεσθαι
<span class="lb" data-page="130" data-line="11" id="p130.11"></span>καὶ τὴν κοιλίαν εἰς ἑαυτὴν ἕλκειν ἐξ αὐτῶν ὅσον κεκένωται
<span class="lb" data-page="130" data-line="12" id="p130.12"></span>πρότερον ὑπὸ τῶν φλεβῶν. ἡ μὲν οὖν τῆς μυζήσεως αἴσθησίς
<span class="lb" data-page="130" data-line="13" id="p130.13"></span>ἐστιν ἡ πεῖνα· δύο δὲ ἄλλα, τὸ μὲν τοῦ βδάλλειν τὰς
<span class="lb" data-page="130" data-line="14" id="p130.14"></span>φλέβας <span class="milestone ed1page" data-n="226" data-unit="ed1page" id="ed1page.226"></span>ἡγεῖται, καὶ καλεῖται καὶ τοῦτο ὄρεξις ὁμωνύμως
<span class="lb" data-page="130" data-line="15" id="p130.15"></span>θατέρῳ, φυσικὸν ἔργον ὑπάρχον, οὐ ψυχικόν· αὐτῆς
<span class="lb" data-page="130" data-line="16" id="p130.16"></span>δὲ τῆς τοιαύτης ὀρέξεως ἡ κένωσις προηγεῖται καὶ γίγνεται
<span class="lb" data-page="130" data-line="17" id="p130.17"></span>πέντε συμπτώματα τὰ σύμπαντα κατὰ στίχον ἐφεξῆς ἀλλήλων
<span class="lb" data-page="130" data-line="18" id="p130.18"></span>τεταγμένα· κένωσις μὲν πρώτη, δευτέρα δὲ ὄρεξις ἡ 
<span class="pb" data-page="131" id="p131"></span>
<span class="lb" data-page="131" data-line="1" id="p131.1"></span>φυσικὴ τῶν κενωθέντων μορίων, εἶτα ἡ μύζησις τῆς κοιλίας,
<span class="lb" data-page="131" data-line="2" id="p131.2"></span>εἶτα ἡ ταύτης αἴσθησις, εἶτα ἡ ὄρεξις αὐτῆς ἡ ψυχικὴ
<span class="lb" data-page="131" data-line="3" id="p131.3"></span>ἁπασῶν ὑστάτη. καὶ τοίνυν καὶ ἡ ἀπώλεια τῆς
<span class="lb" data-page="131" data-line="4" id="p131.4"></span>ἐνεργείας ταύτης ἢ τῷ τὴν αἴσθησιν ἀπολωλέναι τῆς βδάλσεως,
<span class="lb" data-page="131" data-line="5" id="p131.5"></span>ἢ τῷ μὴ γίνεσθαι τὴν βδάλσιν, ἢ τῷ μὴ κενοῦσθαι
<span class="lb" data-page="131" data-line="6" id="p131.6"></span>τὸ σῶμα συμβαίνει. κατὰ δὲ τὸν αὐτὸν τρόπον αἱ
<span class="lb" data-page="131" data-line="7" id="p131.7"></span>ἀμυδραὶ τῶν ὀρέξεων οὐκ ἐξ ἀπολωλότων ὧν εἴπομεν,
<span class="lb" data-page="131" data-line="8" id="p131.8"></span>ἀλλ’ ἐγγὺς ἀπωλείας ἡκόντων ἕπονται. μοχθηραὶ δὲ ὀρέξεις
<span class="lb" data-page="131" data-line="9" id="p131.9"></span>γίγνονται κατὰ μὲν τὸ ποσὸν ὑπερβάλλουσαι, καὶ καλοῦνται
<span class="lb" data-page="131" data-line="10" id="p131.10"></span>πρός τινων αἱ τοιαῦται κυνώδεις, ὅταν ἤτοι κακοχυμία τις
<span class="lb" data-page="131" data-line="11" id="p131.11"></span>ὀξώδης δάκνῃ τὴν κοιλίαν, ἢ καὶ τὸ σύμπαν σῶμα διαφορούμενον
<span class="lb" data-page="131" data-line="12" id="p131.12"></span>ἀμέτρως ἐν χρείᾳ συνεχεῖ καθίσταται τῆς θρέψεως.
<span class="lb" data-page="131" data-line="13" id="p131.13"></span>ἡ μὲν γὰρ ψυχρὰ κακοχυμία τὴν δῆξιν μὲν ἀνάλογον τῇ μυζήσει
<span class="lb" data-page="131" data-line="14" id="p131.14"></span>παρέχει, τὴν ὄρεξιν δ’ ἐπεγείρει τῇ τοῦ φυσικοῦ παθήματος
<span class="lb" data-page="131" data-line="15" id="p131.15"></span>ὁμοιότητι, τροφῆς δὲ, οὐ ποτοῦ, τὴν ἐπιθυμίαν ἐργάζεται
<span class="lb" data-page="131" data-line="16" id="p131.16"></span>διὰ τὴν ψύξιν· ἁλυκῆς δ’ ἔτι καὶ χολώδους κακοχυμίας
<span class="lb" data-page="131" data-line="17" id="p131.17"></span>δακνούσης τὴν γαστέρα, ποτοῦ μᾶλλον ἢ σιτίων ὀρέγονται.
<span class="lb" data-page="131" data-line="18" id="p131.18"></span>πρὸς γὰρ τῷ θερμαίνεσθαί τε καὶ ξηραίνεσθαι τὴν κοιλίαν,
<span class="lb" data-page="131" data-line="19" id="p131.19"></span>ἅπερ αἴτια δίψους ἐστὶν, ἔτι καὶ τὸ χεῖσθαι τοὺς χυμοὺς ἐν 
<span class="pb" data-page="132" id="p132"></span>
<span class="lb" data-page="132" data-line="1" id="p132.1"></span>αὐτῇ τε καὶ ταῖς φλεψὶ συμβαίνει. τὸ δὲ τῆς χύσεως τῶν χυμῶν
<span class="lb" data-page="132" data-line="2" id="p132.2"></span>σύμπτωμα πληροῖ τὰ περιέχοντα, καθάπερ, οἶμαι, τὰ
<span class="lb" data-page="132" data-line="3" id="p132.3"></span>τῆς ψύξεως ἐκκενοῖ. καὶ τοίνυν εἰς μὲν τὸ πεινῆν οὐ σμικρὸν
<span class="lb" data-page="132" data-line="4" id="p132.4"></span>ἡ ψύξις τῶν κατὰ τὴν γαστέρα συντελεῖ. κενά τε γὰρ
<span class="lb" data-page="132" data-line="5" id="p132.5"></span>ἐργάζεται τὰ σώματα καὶ τοὺς χιτῶνας αὐτῶν συνάγουσά τε
<span class="lb" data-page="132" data-line="6" id="p132.6"></span>καὶ σφίγγουσα πρὸς τὴν ὄρεξιν ἐπεγείρει. τοῦ δὲ μὴ πεινῆν ἐν
<span class="lb" data-page="132" data-line="7" id="p132.7"></span>τοῖς μάλιστα συνεκτικὸν αἴτιον ἡ θερμότης ἐστὶ, τὰ μὲν στερεὰ
<span class="lb" data-page="132" data-line="8" id="p132.8"></span>σώματα τῷ χαλᾷν ἐκλύουσα καὶ πρὸς τὴν ὁλκὴν ἀτονώτερα
<span class="lb" data-page="132" data-line="9" id="p132.9"></span>κατασκεύκατασκευάζουσααζουσα, τὰ δὲ ὑγρὰ <span class="milestone ed2page" data-n="59" data-unit="ed2page" id="ed2page.59"></span>τῷ χεῖν ἐπιπλέον ἐκτείνουσα.
<span class="lb" data-page="132" data-line="10" id="p132.10"></span>μία μὲν οὖν αἰτία τῆς κυνώδους ὀρέξεώς ἐστιν ἡ
<span class="lb" data-page="132" data-line="11" id="p132.11"></span>ὀξώδης κακοχυμία· δευτέρα δὲ, ὡς ἐλέγετο, κένωσις πλείων
<span class="lb" data-page="132" data-line="12" id="p132.12"></span>δι’ ὅλου τοῦ σώματος, ἤτοι διὰ ῥώμην θερμότητος ἢ δι’ ἀῤῥωστίαν
<span class="lb" data-page="132" data-line="13" id="p132.13"></span>τῆς καθεκτικῆς δυνάμεως ἐπιτελουμένη. καὶ δὴ καὶ
<span class="lb" data-page="132" data-line="14" id="p132.14"></span>συμβαίνει κατὰ μὲν τὴν προτέραν διάθεσιν ὑποχωρήσεις τῶν
<span class="lb" data-page="132" data-line="15" id="p132.15"></span>ληφθέντων γίγνεσθαι πολλάς· κατὰ δὲ τὴν δευτέραν, ὡς ἂν
<span class="lb" data-page="132" data-line="16" id="p132.16"></span>ἐπὶ κενώσει τῆς ἕξεως ἐπιτελουμένην, ἀναδίδοσθαι τὴν τροφήν.
<span class="lb" data-page="132" data-line="17" id="p132.17"></span>ἄμετροι μὲν οὖν ὀρέξεις τε ἅμα καὶ πεῖναι διὰ ταῦτα
<span class="lb" data-page="132" data-line="18" id="p132.18"></span>γίγνονται. μοχθηρῶν δὲ ποιοτήτων ἐπιθυμοῦσιν οἷς ἂν
<span class="lb" data-page="132" data-line="19" id="p132.19"></span>εἰς τοὺς τῆς κοιλίας χιτῶνας ἐναποθῇ τι περίττωμα μοχθηρόν. 
<span class="pb" data-page="133" id="p133"></span>
<span class="lb" data-page="133" data-line="1" id="p133.1"></span>εἴωθε δὲ τοῦτο γίγνεσθαι μάλιστα ταῖς κακοχύμοις γυναιξὶν.
<span class="lb" data-page="133" data-line="2" id="p133.2"></span>ἐπειδὰν κυήσωσι, καὶ καλεῖται κίττα τὸ πάθος. ὀρέγονται
<span class="lb" data-page="133" data-line="3" id="p133.3"></span>δὲ ἐν αὐτῷ μάλιστα μὲν ὀξέων τε καὶ στρυφνῶν, ἔστι δὲ ὅτε
<span class="lb" data-page="133" data-line="4" id="p133.4"></span>καὶ δριμέων, ἐνίοτε δὲ ἤτοι κιμωλίας γῆς ἢ ὀστράκων ἢ ἐσβεσμένων
<span class="lb" data-page="133" data-line="5" id="p133.5"></span>ἀνθράκων ἤ τινων οὕτως ἀτόπων βρωμάτων. καὶ
<span class="lb" data-page="133" data-line="6" id="p133.6"></span>τοῦτο πάσχουσιν αἱ πλείους αὐτῶν ἄχρι τοῦ δευτέρου καὶ
<span class="lb" data-page="133" data-line="7" id="p133.7"></span>τρίτου μηνός· ἐν δὲ τῷ τετάρτῳ παύονται, τὸ μέν τι τοῖς
<span class="lb" data-page="133" data-line="8" id="p133.8"></span>ἐμέτοις ἐκκενωθείσης τῆς κακοχυμίας, τὸ δέ τι καὶ πεφθείσης
<span class="lb" data-page="133" data-line="9" id="p133.9"></span>ἐν τῷ χρόνῳ, βραχέα σιτουμένης τῆς ἀνθρώπου διὰ τὴν ἀποσιτίαν,
<span class="lb" data-page="133" data-line="10" id="p133.10"></span>τὸ δέ τι καὶ πλήθους ἐκκενουμένου. κατὰ μὲν γὰρ
<span class="lb" data-page="133" data-line="11" id="p133.11"></span>τοὺς πρώτους δύο μῆνας ὀλίγον ἐπισπᾶται τοῦ αἵματος εἰς
<span class="lb" data-page="133" data-line="12" id="p133.12"></span>ἑαυτὸ τὸ ἔμβρυον, ὡς ἂν ἔτι μικρότατον ὑπάρχον, ὅταν
<span class="lb" data-page="133" data-line="13" id="p133.13"></span>μηδ’ ἔμβρυον ἤδη πω καλεῖται κατ’ ἐκεῖνον τὸν καιρὸν, ἀλλ’
<span class="lb" data-page="133" data-line="14" id="p133.14"></span>ἔτι κύημα· μεῖζον δὲ γιγνόμενον αὐτό τε πλείονι χρῆται
<span class="lb" data-page="133" data-line="15" id="p133.15"></span>τροφῇ καὶ οὐ μόνον ὅ τι περ ἂν ᾖ χρηστότατον ἐν ταῖς φλεψὶ,
<span class="lb" data-page="133" data-line="16" id="p133.16"></span>τοῦτ’ ἐπισπᾶται, καθάπερ ἔμπροσθεν, ἀλλὰ τῷ δεῖσθαι
<span class="lb" data-page="133" data-line="17" id="p133.17"></span>πλείονος συνεπισύρεταί τι καὶ τοῦ μοχθηροῦ. καὶ οὕτω
<span class="lb" data-page="133" data-line="18" id="p133.18"></span>σύμπαν σῶμα τότε πληθωρικὸν ἔτ’ εἷναι παύεται καὶ ἧττον 
<span class="pb" data-page="134" id="p134"></span>
<span class="lb" data-page="134" data-line="1" id="p134.1"></span>γίγνεται κακόχυμον. αὐτὸ δὲ δὴ τὸ ἔμβρυον ἧς ἐπισπᾶται
<span class="lb" data-page="134" data-line="2" id="p134.2"></span>τροφῆς τὰ περιττώματα διττοῖς ὑμέσιν ἐναποτίθεται, καὶ
<span class="lb" data-page="134" data-line="3" id="p134.3"></span>γίγνεται μὲν ὡς τὰ πολλὰ καὶ αὐτὸ κακοχυμότερόν τε καὶ
<span class="lb" data-page="134" data-line="4" id="p134.4"></span>δυσκρατότερον, ὡς ἂν ὑπὸ μοχθηροῦ τρεφόμενον αἵματος,
<span class="lb" data-page="134" data-line="5" id="p134.5"></span>ἢν μὴ πάνυ χρησταῖς ἡ κύουσα χρῆται τροφαῖς ἐν τῷ λοιπῷ
<span class="lb" data-page="134" data-line="6" id="p134.6"></span>χρόνῳ τῆς κυήσεως. ἀλλ’ οὐδὲν τοῦτό γε πρὸς τὰ παρόντα.
<span class="lb" data-page="134" data-line="7" id="p134.7"></span>τὸ δὲ μοχθηρῶν ὀρέγεσθαι ποιοτήτων, ὑπὲρ οὗ διηγούμενος
<span class="lb" data-page="134" data-line="8" id="p134.8"></span>ἐμνημόνευσα τῆς κίττης, γίγνεταί ποτε καὶ ἀνδράσιν, ὅταν
<span class="lb" data-page="134" data-line="9" id="p134.9"></span>γε καὶ τούτοις εἰς τὸ τῆς γαστρὸς στόμα κατασκήψῃ ὁμοία τις
<span class="lb" data-page="134" data-line="10" id="p134.10"></span>κακοχυμία. ταυτὶ μὲν οὖν τὰ συμπτώματα περὶ τὴν τῆς
<span class="lb" data-page="134" data-line="11" id="p134.11"></span>τροφῆς ὄρεξιν γίγνεται. περὶ δὲ τὴν τοῦ ποτοῦ παραπλήσια
<span class="lb" data-page="134" data-line="12" id="p134.12"></span>τούτοις ἕτερα τοσαῦτα, ἡ μὲν οἷον στέρησις, ἐπειδὰν ἤτοι
<span class="lb" data-page="134" data-line="13" id="p134.13"></span>μηδ’ ὅλως δέηται τὸ σῶμα δι’ ὑπερβάλλουσάν τε ὑγρότητα
<span class="lb" data-page="134" data-line="14" id="p134.14"></span>καὶ ψύξιν, ἢ ἀναίσθητος ᾖ τοῦ καθ’ ἑαυτὴν πάθους ἡ γαστήρ·
<span class="lb" data-page="134" data-line="15" id="p134.15"></span>ἡ δὲ ἐνδεὴς ὄρεξις, ἐπειδὰν ἐνδεῶς γίγνηται τὰ αὐτά.
<span class="lb" data-page="134" data-line="16" id="p134.16"></span>ἡ μοχθηρὰ δὲ τῶν ποτῶν ὄρεξις ἀνάλογος γίγνεται τῇ περὶ
<span class="lb" data-page="134" data-line="17" id="p134.17"></span>τὴν τροφὴν ὀρέξει μοχθηρᾷ, ποτὲ μὲν ἀμέτρου πόματος,
<span class="lb" data-page="134" data-line="18" id="p134.18"></span>ὅταν ἐν αὐτοῖς χιτῶσι τῆς γαστρὸς ἁλμώδης τις ἢ χολώδης ﻿
<span class="pb" data-page="135" id="p135"></span>
<span class="lb" data-page="135" data-line="1" id="p135.1"></span>κακοχυμία περιέχηται, ποτὲ δὲ οἷον ζέσαντος τοῦ καθ’ ἑαυτὴν
<span class="lb" data-page="135" data-line="2" id="p135.2"></span>ὑγροῦ συμφύτου. μοχθηρῶν δ’ ἐπιθυμοῦσι πομάτων
<span class="lb" data-page="135" data-line="3" id="p135.3"></span>ὥσπερ καὶ σιτίων, ἀνάλογον τῇ κρατούσῃ κακοχυμίᾳ. ταυτὶ
<span class="lb" data-page="135" data-line="4" id="p135.4"></span>μὲν οὖν ἐν χρόνῳ πλείονι κακῶς διαιτηθεῖσιν ἐπιγίγνεται·
<span class="lb" data-page="135" data-line="5" id="p135.5"></span>ἀπαύστοις δὲ δίψεσι καταληφθεῖσιν, ἐξ ὧν περ καὶ ἀποθανόντας
<span class="lb" data-page="135" data-line="6" id="p135.6"></span>οἶδα τόν τε καταφαγόντα τὴν ἔχιδναν (ἦν δὲ ἄρα
<span class="lb" data-page="135" data-line="7" id="p135.7"></span>διψὰς) καὶ τοὺς ἐκ τοῦ οἴνου πιόντας ἐκ περιστάσεως θεριστὰς,
<span class="lb" data-page="135" data-line="8" id="p135.8"></span>ἐν ᾧ τοιοῦτόν τι θηρίον ἐναποτεθνήκει, καὶ τὸν ἐξ
<span class="lb" data-page="135" data-line="9" id="p135.9"></span>οἴνου παλαιοῦ μεθυσθέντα, καὶ τὸν ἀποκαρτερεῖν θελήσαντα,
<span class="lb" data-page="135" data-line="10" id="p135.10"></span>καὶ τοὺς ἐν τῷ πλοίῳ ἐπιλιπόντος τοῦ ὕδατος, <span class="milestone ed2page" data-n="60" data-unit="ed2page" id="ed2page.60"></span>ὧν ὅσοι
<span class="lb" data-page="135" data-line="11" id="p135.11"></span>τῆς θαλάσσης ἐτόλμησάν τι πιεῖν, ἀμετρότερόν τε διψήσαντες
<span class="lb" data-page="135" data-line="12" id="p135.12"></span>τῶν ἄλλων, καί τινες μὲν αὐτῶν ὑπαχθέντες τὴν γαστέρα καὶ
<span class="lb" data-page="135" data-line="13" id="p135.13"></span>δηχθέντες σφοδρῶς ὀξύτερον ἢ κατὰ τοὺς λοιποὺς ἀπέθανον.
<span class="lb" data-page="135" data-line="14" id="p135.14"></span>οἶδα δέ τινα καὶ τῶν πυρεττόντων καυσωδῶς, ἐπιδιδόντος
<span class="lb" data-page="135" data-line="15" id="p135.15"></span>ἔτι τοῦ νοσήματος, ἀνέδην τε πίνοντα ψυχρὸν, καὶ μηδαμῶς
<span class="lb" data-page="135" data-line="16" id="p135.16"></span>ἐμπιπλάμενον, ἄχρι περ ἂν ἀπέθανεν. αὗται μὲν δὴ τοιαῦται
<span class="lb" data-page="135" data-line="17" id="p135.17"></span>καὶ τοσαῦται περὶ τὰς ὀρέξεις τῆς γαστρὸς αἱ πλημμέλειαι.
<span class="lb" data-page="135" data-line="18" id="p135.18"></span>καὶ πρὸς αὐταῖς ἡ καρδιαλγία, σύμπτωμά τι τοῦ 
<span class="pb" data-page="136" id="p136"></span>
<span class="lb" data-page="136" data-line="1" id="p136.1"></span>στόματος τῆς γαστρὸς αἰσθητικὸν, ἀνιαρὸν ἐπὶ χυμοῖς δακνώδεσιν.
<span class="lb" data-page="136" data-line="2" id="p136.2"></span>ἔξωθεν δὲ τούτων ἐστὶν ὁ καλούμενος βούλιμος
<span class="lb" data-page="136" data-line="3" id="p136.3"></span>ἐνδείας τε ἅμα καὶ ἀτονίας καὶ καταψύξεως τῆς ἐνταῦθα σύμπτωμα.
<span class="lb" data-page="136" data-line="4" id="p136.4"></span>θαυμαστὸν δὲ οὐδὲν, εἰ ταῖς ὀδύναις αὐτοῦ λειποψυχίαι
<span class="lb" data-page="136" data-line="5" id="p136.5"></span>τε καὶ καταπτώσεις ἕπονται τῆς δυνάμεως. ὅπου
<span class="lb" data-page="136" data-line="6" id="p136.6"></span>γὰρ ὁρῶνταί τινες ἐπὶ προσπταίσματι δακτύλου λειποθυμήσαντες,
<span class="lb" data-page="136" data-line="7" id="p136.7"></span>οὐδὲν δήπου θαυμαστὸν ἐπὶ στομάχῳ παθεῖν αὐτὸ,
<span class="lb" data-page="136" data-line="8" id="p136.8"></span>καὶ τῇ τῆς αἰσθήσεως ἀκριβείᾳ καὶ τῇ τῆς θέσεως ἐγγύτητι
<span class="lb" data-page="136" data-line="9" id="p136.9"></span>τὰς δύο ἀρχὰς ἑτοιμότερον εἰς συμπάθειαν ἄγειν αὐτοῦ δυναμένου.
<span class="lb" data-page="136" data-line="10" id="p136.10"></span>καὶ τὰ μέγιστα συμπτώματα τοὺς εὐαισθητοτάτους
<span class="lb" data-page="136" data-line="11" id="p136.11"></span>στομάχους ἔστιν εὑρεῖν ἐπιφέροντας, ὡς ἂν καὶ μᾶλλον τῶν
<span class="lb" data-page="136" data-line="12" id="p136.12"></span>ἄλλων ἀνιωμένους ἐπὶ πᾶσι τοῖς λυποῦσι, καὶ ταῖς ἀρχαῖς
<span class="lb" data-page="136" data-line="13" id="p136.13"></span>ἀμφοτέραις ἀναπέμποντας ἔστιν ἰδεῖν τὴν βλάβην αὐτούς.
<span class="lb" data-page="136" data-line="14" id="p136.14"></span>ὅταν δὲ δὴ καὶ ὅλον τὸ νευρῶδες γένος ἐπί τινος εὐαισθητότερον
<span class="lb" data-page="136" data-line="15" id="p136.15"></span>ἢ εὐπαθέστερον ὑπάρχῃ, τότε δὴ καὶ μάλιστα καὶ αὐτάς
<span class="lb" data-page="136" data-line="16" id="p136.16"></span>γε τὰς ἀρχὰς εἰς <span class="milestone ed1page" data-n="227" data-unit="ed1page" id="ed1page.227"></span>συμπάθειαν ἑτοιμότερον ἄγεσθαι
<span class="lb" data-page="136" data-line="17" id="p136.17"></span>συμβέβηκεν, ὅταν ἤτοι κατά τι πάθος, ἢ καὶ φύσει πως
<span class="lb" data-page="136" data-line="18" id="p136.18"></span>ὑπάρχουσιν ἀσθενεῖς. καὶ ὅταν γε συνέλθῃ τὰ τέτταρα, 
<span class="pb" data-page="137" id="p137"></span>
<span class="lb" data-page="137" data-line="1" id="p137.1"></span>μέγιστον ἀνάγκη γενέσθαι τὸ πάθημα. τέσσαρα δὲ λέγω,
<span class="lb" data-page="137" data-line="2" id="p137.2"></span>τήν τε λυποῦσαν τὸν στόμαχον διάθεσιν ἰσχυρὰν γενομένην,
<span class="lb" data-page="137" data-line="3" id="p137.3"></span>καὶ τὴν αἴσθησιν αὐτῆς μάλιστα ἀκριβουμένην, καὶ τὸ τῶν
<span class="lb" data-page="137" data-line="4" id="p137.4"></span>νεύρων γένος, ἢ τὸ τῶν ἀρτηριῶν ἀσθενὲς ὑπάρχον, ἔτι δὲ
<span class="lb" data-page="137" data-line="5" id="p137.5"></span>πρὸς τούτοις ἤτοι τὸν ἐγκέφαλον, ἢ τὴν καρδίαν. οὕτω
<span class="lb" data-page="137" data-line="6" id="p137.6"></span>γοῦν ἐπιληψίαι τε διὰ τὸν ἄτονον στόμαχον ἐνίοις ἐπιγίνονται,
<span class="lb" data-page="137" data-line="7" id="p137.7"></span>καὶ κάροι, καὶ κώματα, καὶ καταλήψεις, παραφροσύναι
<span class="lb" data-page="137" data-line="8" id="p137.8"></span>τε καὶ μελαγχολίαι, τῆς κατὰ τὸν ἐγκέφαλόν τε καὶ τὰ νεῦρα
<span class="lb" data-page="137" data-line="9" id="p137.9"></span>συμπαθούσης ἀρχῆς. αἱ δὲ ὀνομαζόμεναι καρδιακαὶ συγκοπαὶ
<span class="lb" data-page="137" data-line="10" id="p137.10"></span>τῆς κατὰ τὴν καρδίαν τε καὶ τὰς ἀρτηρίας ἀρχῆς συμπαθούσης
<span class="lb" data-page="137" data-line="11" id="p137.11"></span>ἐπιγίγνονται. οὕτω δὲ καὶ ἀσφυξίαι τε καὶ μικροσφυξίαι,
<span class="lb" data-page="137" data-line="12" id="p137.12"></span>καὶ κακοσφυξίαι· αἱ δ’ ἄπνοιαι τῶν ἀρχῶν ἀμφοτέρων
<span class="lb" data-page="137" data-line="13" id="p137.13"></span>εἰς μεγάλην ἀγομένων συμπάθειαν· αἱ δύσπνοιαι δὲ
<span class="lb" data-page="137" data-line="14" id="p137.14"></span>κατὰ διττὸν τρόπον, αἱ μὲν τῇ στενοχωρίᾳ τῶν φρενῶν, αἱ
<span class="lb" data-page="137" data-line="15" id="p137.15"></span>δὲ τῶν ἀρχῶν ἀμφοτέρων συμπασχουσῶν. αἱ δ’ εἰς τὰ τοιαῦτα
<span class="lb" data-page="137" data-line="16" id="p137.16"></span>παθήματα προφάσεις ἄγουσαι τὸ ζῶον οὐκ ὀλίγαι.
<span class="lb" data-page="137" data-line="17" id="p137.17"></span>ψύξις τε γὰρ ἰσχυρὰ ποτὲ μὲν αὐτὴ καθ’ αὑτὴν, ἔστι δ’ ὅτε
<span class="lb" data-page="137" data-line="18" id="p137.18"></span>ἐπὶ φλέγματι πάνυ ψυχρῷ, (τοιοῦτον δέ ἐστι παραπλήσιον 
<span class="pb" data-page="138" id="p138"></span>
<span class="lb" data-page="138" data-line="1" id="p138.1"></span>ὑάλῳ κεχυμένῃ κατά τε τὴν χρόαν καὶ τὴν σύστασιν, ὅν περ
<span class="lb" data-page="138" data-line="2" id="p138.2"></span>δὴ καὶ ὑαλώδη χυμὸν οἱ περὶ τὸν Πραξαγόραν τε καὶ Φιλότιμον
<span class="lb" data-page="138" data-line="3" id="p138.3"></span>ὀνομάζουσιν) οὐχ ἥκιστα δὲ καὶ φυσῶδες πνεῦμα ψυχρὸν,
<span class="lb" data-page="138" data-line="4" id="p138.4"></span>ἢ ποτὸν, ἢ ἐδεστὸν, ἤ τι φάρμακον ἱκανῶς ψυχρὸν, αὐτό τε
<span class="lb" data-page="138" data-line="5" id="p138.5"></span>τῆς κοιλίας τὸ στόμα καταψύχεται, καὶ σὺν αὐτῷ διὰ μὲν
<span class="lb" data-page="138" data-line="6" id="p138.6"></span>τῶν νεύρων τὸν ἐγκέφαλον, διὰ δὲ τῆς μεγάλης ἀρτηρίας τὴν
<span class="lb" data-page="138" data-line="7" id="p138.7"></span>καρδίαν συγκαταψύχει· τῇ μὲν τῶν νεύρων τοῦ γένους κοινωνίᾳ
<span class="lb" data-page="138" data-line="8" id="p138.8"></span>τὸν ἐγκέφαλον, τῇ δὲ τῆς θέσεως ἐγγύτητι τὴν καρδίαν.
<span class="lb" data-page="138" data-line="9" id="p138.9"></span>ἐπειδὰν μὲν γὰρ ἡ ἐκφυεῖσα τῆς καρδίας ἐπιβῇ τῆς
<span class="lb" data-page="138" data-line="10" id="p138.10"></span>ῥάχεως ἡ μεγίστη τῶν ἀρτηριῶν, πρῶτον μὲν ζεύγνυταί τε
<span class="lb" data-page="138" data-line="11" id="p138.11"></span>καὶ συνάπτεται δι’ ὑμένων τῷ στομάχῳ, μετ’ αὐτὸν δὲ τῷ
<span class="lb" data-page="138" data-line="12" id="p138.12"></span>στόματι καὶ αὐτῇ τῇ γαστρὶ κατὰ μῆκος ὑποτείνεται κάτω
<span class="lb" data-page="138" data-line="13" id="p138.13"></span>προϊοῦσα. διὰ ταύτης μὲν οὖν τῆς ἀρτηρίας μεγίστης <span class="milestone ed2page" data-n="61" data-unit="ed2page" id="ed2page.61"></span>τε
<span class="lb" data-page="138" data-line="14" id="p138.14"></span>οὔσης καὶ ἐξ αὐτῆς τῆς καρδίας ἐκφυομένης, ἡ ἑτέρα τῶν ἀρχῶν
<span class="lb" data-page="138" data-line="15" id="p138.15"></span>συμπαθεῖ τῷ στόματι τῆς κοιλίας· διὰ δὲ τῶν νεύρων
<span class="lb" data-page="138" data-line="16" id="p138.16"></span>ὁ ἐγκέφαλος· ὥστ’ οὐδὲν θαυμαστὸν ἐπὶ ταῖς νόσοις αὐτοῦ
<span class="lb" data-page="138" data-line="17" id="p138.17"></span>μέγιστά τε καὶ ἰσχυρότατα συμπτώματα καταλαμβάνειν τὸ
<span class="lb" data-page="138" data-line="18" id="p138.18"></span>ζῶον. ὅστις μὲν οὖν ὁ τρόπος ἐστὶν ἑκάστου τῆς γενέσεως, 
<span class="pb" data-page="139" id="p139"></span>
<span class="lb" data-page="139" data-line="1" id="p139.1"></span>ἐν τοῖς μετὰ ταῦτα λεχθήσεται· νυνὶ δὲ τὰς προφάσεις αὐτὰς
<span class="lb" data-page="139" data-line="2" id="p139.2"></span>ἀρκεῖ μοι διελθεῖν. εἰσὶ δὲ μύκητές τινες καὶ βουπρήστεις
<span class="lb" data-page="139" data-line="3" id="p139.3"></span>καὶ ψιμμύθιον καὶ γύψος καὶ γάλα πεπηγὸς, αἵ τε
<span class="lb" data-page="139" data-line="4" id="p139.4"></span>ἀπὸ τῶν ὑστερῶν πνίξεις ἐπὶ τῶν χηρευουσῶν τε καὶ μὴ καθαιρομένων,
<span class="lb" data-page="139" data-line="5" id="p139.5"></span>ὅσα τε ἀνάλογον αὐταῖς ἐπὶ τῶν ἀῤῥένων γίνεται,
<span class="lb" data-page="139" data-line="6" id="p139.6"></span>λεχθήσεται δὲ χωρὶς ὑπὲρ ἀπνοίας ἑτέρωθι. 
</p>
</section>
<section id="s1.8" title="Chapter 1.8">
<p>
<span class="lb" data-page="139" data-line="7" id="p139.7"></span>Καὶ περὶ μὲν τῶν αἰσθητικῶν ὀργάνων
<span class="lb" data-page="139" data-line="8" id="p139.8"></span>ἁπάντων, ἔτι τε τῶν κατὰ ταῦτα δυνάμεων, ἤδη μοι δοκῶ
<span class="lb" data-page="139" data-line="9" id="p139.9"></span>πέρας ἔχειν τὸν λόγον. ἐπ’ αὐτὸ δὲ τὸ κατάρχον αὐτῶν ἐπιπέμπον
<span class="lb" data-page="139" data-line="10" id="p139.10"></span>τε τοῖς κατὰ μέρος οἷον ἐκ πηγῆς τινος ἑαυτοῦ τὰς
<span class="lb" data-page="139" data-line="11" id="p139.11"></span>δυνάμεις ἐπιέναι τῷ λόγῳ καιρός. ἔστι δὲ δήπου τὸ πρῶτον
<span class="lb" data-page="139" data-line="12" id="p139.12"></span>αἰσθητικόν. ἐν αὐτοῖς μὲν γὰρ τοῖς κατὰ μέρος ὀργάνοις
<span class="lb" data-page="139" data-line="13" id="p139.13"></span>ἑκάστῃ τῶν αἰσθήσεων ἡ ἀπὸ τῶν αἰσθητῶν ἀλλοίωσις
<span class="lb" data-page="139" data-line="14" id="p139.14"></span>ἐπιτελεῖται. ταύτης δὲ αἰσθητικὸν γίγνεται τὸ ἀλλοιούμενον
<span class="lb" data-page="139" data-line="15" id="p139.15"></span>μόριον, ἐκ τοῦ δέχεσθαι τὴν ἀπ’ ἐγκεφάλου κατιοῦσαν εἰς
<span class="lb" data-page="139" data-line="16" id="p139.16"></span>αὐτὸ διὰ τοῦ νεύρου δύναμιν. αὐτὸς γὰρ ὁ ἐγκέφαλος οὐκ
<span class="lb" data-page="139" data-line="17" id="p139.17"></span>αἰσθητικὸν ὄργανον ὑπὸ τῆς φύσεως, ἀλλ’ αἰσθητικῶν αἰσθητικὸς
<span class="lb" data-page="139" data-line="18" id="p139.18"></span>ἐγένετο. καὶ ὅτι μὲν ἀεὶ διὰ τῶν νεύρων ἐπιπέμπει τὴν 
<span class="pb" data-page="140" id="p140"></span>
<span class="lb" data-page="140" data-line="1" id="p140.1"></span>αἰσθητικὴν δύναμιν ἅπασι τοῖς τοῦ ζώου μορίοις, ἐναργέστατόν
<span class="lb" data-page="140" data-line="2" id="p140.2"></span>ἐστιν ἐκ τοῦ μετὰ τὸ τμηθῆναι νεῦρον ὁτιοῦν εὐθέως
<span class="lb" data-page="140" data-line="3" id="p140.3"></span>ἀναίσθητον ἀποτελεῖσθαι τὸ μέρος, εἰς ὃ τὸ νεῦρον κατασχίζεται.
<span class="lb" data-page="140" data-line="4" id="p140.4"></span>ἐναργὲς δὲ οὐδὲν ἧττόν ἐστι καὶ ὡς κατὰ τοὺς ὕπνους
<span class="lb" data-page="140" data-line="5" id="p140.5"></span>ἤτοι παντάπασιν ἀργοῦσιν αἱ αἰσθήσεις, ἢ ἀμυδρῶς ἐνεργοῦσιν.
<span class="lb" data-page="140" data-line="6" id="p140.6"></span>εὔλογον οὖν ὀλίγην τινα ἐπιῤῥεῖν τηνικαῦτα δύναμιν
<span class="lb" data-page="140" data-line="7" id="p140.7"></span>ἀπὸ τῆς ἀρχῆς τοῖς κατὰ μέρος. καὶ τό γε βαθέως τε καὶ
<span class="lb" data-page="140" data-line="8" id="p140.8"></span>μὴ βαθέως κοιμᾶσθαι, τοῦτο δὴ τὸ συνήθως ἑκάστοτε λεγόμενον,
<span class="lb" data-page="140" data-line="9" id="p140.9"></span>ἐν τῷ ποσῷ τῆς ἐπιῤῥοῆς ἐστι. τοσούτῳ γὰρ μεῖον
<span class="lb" data-page="140" data-line="10" id="p140.10"></span>ἐπιῤῥεῖν εἰκός ἐστιν, ὅσῳπερ ἂν ὁ ὕπνος ᾖ βαθύτερος. ἔοικεν
<span class="lb" data-page="140" data-line="11" id="p140.11"></span>οὖν ἐν ἐκείνῳ τῷ χρόνῳ παντὶ τῷ κατὰ τὸν ὕπνον ἀναπαύεσθαι
<span class="lb" data-page="140" data-line="12" id="p140.12"></span>μὲν ἡ ψυχικὴ δύναμις, ἐνεργεῖν δὲ ἰσχυρότερον ἡ
<span class="lb" data-page="140" data-line="13" id="p140.13"></span>φυσική. τεκμήραιτο δ’ ἄν τις τῷ κεκμηκυῖαν αὐτὴν ὑπνωσάντων
<span class="lb" data-page="140" data-line="14" id="p140.14"></span>ἀναῤῥώννυσθαι, καὶ μάλισθ’ ὅταν ἐπὶ τροφῇ συμμέτρῳ
<span class="lb" data-page="140" data-line="15" id="p140.15"></span>κοιμηθῶμεν· ἔτι τε τῷ πέττεσθαι τὴν τροφὴν ὑπνούντων
<span class="lb" data-page="140" data-line="16" id="p140.16"></span>κάλλιστα καθ’ ὅλον τοῦ ζώου τὸν ὄγκον, οὐκ ἐν τῇ
<span class="lb" data-page="140" data-line="17" id="p140.17"></span>γαστρὶ μόνον. ἔστι δὲ καὶ ἄλλως εὔλογον ἀναπαύεσθαί ποτε
<span class="lb" data-page="140" data-line="18" id="p140.18"></span>κᾀκεῖνο τοῦ ζώου τὸ μέρος, ἐν ᾧ τῆς λογικῆς ψυχῆς ἐστιν ﻿
<span class="pb" data-page="141" id="p141"></span>
<span class="lb" data-page="141" data-line="1" id="p141.1"></span>ἡ ἀρχή. ἡ μὲν γὰρ καρδία φαίνεται κατὰ σμικρὰ τοῦτο
<span class="lb" data-page="141" data-line="2" id="p141.2"></span>ποιοῦσα, ὡς μὴ δεῖσθαι χρόνου πολλοῦ πρὸς ἀνάπαυσιν· ὁ
<span class="lb" data-page="141" data-line="3" id="p141.3"></span>δὲ ἐγκέφαλος οὐχ οὕτως, ἀλλ’ ἐν μὲν ταῖς ἐγρηγόρσεσιν ἐνεργεῖ
<span class="lb" data-page="141" data-line="4" id="p141.4"></span>διὰ παντὸς, ὑπνούντων δὲ ἡσυχάζει, καὶ διὰ τοῦτο βαθύτερος
<span class="lb" data-page="141" data-line="5" id="p141.5"></span>ὕπνος συμπίπτει τοῖς πλείονα γυμνασαμένοις, ὡς ἂν
<span class="lb" data-page="141" data-line="6" id="p141.6"></span>ἀπεῤῥυηκυίας αὐτοῖς πολλῆς δυνάμεως ἀπὸ τῆς ἀρχῆς, ὁπότε
<span class="lb" data-page="141" data-line="7" id="p141.7"></span>ἐνήργουν. διά τε οὖν τὴν κένωσιν ἧς ἔπεμψε δυνάμεως ὁ
<span class="lb" data-page="141" data-line="8" id="p141.8"></span>ἐγκέφαλος, ἔτι δὲ διὰ τὸν κάματον, ὃν ἔκαμε διὰ τὰς πολλὰς
<span class="lb" data-page="141" data-line="9" id="p141.9"></span>ἐνεργείας, ἀναπαύσεώς τε ἅμα καὶ ἀναῤῥώσεως χρῄζει. ὥσπερ
<span class="lb" data-page="141" data-line="10" id="p141.10"></span>δὲ ἐπὶ τοῖς γυμνασίοις ἑτοιμότερόν τε καὶ βαθύτερον
<span class="lb" data-page="141" data-line="11" id="p141.11"></span>ὑπνοῦσιν, οὕτω καὶ τροφὴν προσενεγκάμενοι, καὶ ὅσῳ περ
<span class="lb" data-page="141" data-line="12" id="p141.12"></span>ἂν ὑγροτέρα τὴν φύσιν ὑπάρχῃ, τοσούτῳ μᾶλλον ὑπνοῦσιν·
<span class="lb" data-page="141" data-line="13" id="p141.13"></span>οὕτω δὲ <span class="milestone ed2page" data-n="62" data-unit="ed2page" id="ed2page.62"></span>καὶ οἶνον πλείονα προσαράμενοι, καὶ λουσάμενοι
<span class="lb" data-page="141" data-line="14" id="p141.14"></span>λουτροῖς δαψιλέσι θερμοῖς κατὰ τῆς κεφαλῆς. ἅπαντα
<span class="lb" data-page="141" data-line="15" id="p141.15"></span>γὰρ τὰ τοιαῦτα φαίνεται πληροῦντα τὸν ἐγκέφαλον ὑγρότητος,
<span class="lb" data-page="141" data-line="16" id="p141.16"></span>ἧς ἄρα δεῖται κεκμηκώς τε καὶ κατεξηρασμένος ὡσαύτως
<span class="lb" data-page="141" data-line="17" id="p141.17"></span>ἐν ταῖς πολλαῖς ἐνεργείαις. ἀλλὰ γὰρ ὅτι ἡ μὲν κεφαλὴ πληρουμένη
<span class="lb" data-page="141" data-line="18" id="p141.18"></span>τὸν ὕπνον ἐπιφέρει, δέδεικται πρὸς Ἀριστοτέλους 
<span class="pb" data-page="142" id="p142"></span>
<span class="lb" data-page="142" data-line="1" id="p142.1"></span>αὐτάρκως, καὶ οὐδὲν δεῖ νῦν ἡμᾶς ἐπεξιέναι τῷ λόγῳ. τὸ
<span class="lb" data-page="142" data-line="2" id="p142.2"></span>γάρ τοι περὶ ὕπνου καὶ ἐγρηγόρσεως ἀναγνούς τις αὐτοῦ βιβλίον,
<span class="lb" data-page="142" data-line="3" id="p142.3"></span>αὐτό τε τοῦτο σαφῶς ἐκμαθήσεται, τὸ πληρουμένης
<span class="lb" data-page="142" data-line="4" id="p142.4"></span>τῆς κεφαλῆς ἐπιγίγνεσθαι τοῖς ζώοις τοὺς ὕπνους, ἔτι τε πρὸς
<span class="lb" data-page="142" data-line="5" id="p142.5"></span>τούτοις κατανοήσει τὸ χωλεῦον παρ’ αὐτῷ τοῦ λόγου. καί
<span class="lb" data-page="142" data-line="6" id="p142.6"></span>τοι γὰρ ἱκανώτατος ὢν ἐπιχειρῆσαι καὶ πιθανώτατος εἰς ὅπερ
<span class="lb" data-page="142" data-line="7" id="p142.7"></span>ἂν ἐθελήσῃ τὸν λόγον ἀγαγεῖν, ὅμως οὐδὲν ἔσχε πιθανώτερον
<span class="lb" data-page="142" data-line="8" id="p142.8"></span>ἐξευρεῖν, διότι τῆς κεφαλῆς πληρουμένης ἀναπαύεται τὸ
<span class="lb" data-page="142" data-line="9" id="p142.9"></span>πρῶτον αἰσθητικὸν ἐν τῇ καρδίᾳ καθιδρυμένον, ὡς αὐτὸς
<span class="lb" data-page="142" data-line="10" id="p142.10"></span>ὑπολαμβάνει· πολὺ γὰρ δήπου πιθανώτερον ἦν ἐπὶ ταῖς τοῦ
<span class="lb" data-page="142" data-line="11" id="p142.11"></span>πνεύμονος ὑγρότησι γίγνεσθαι τοὺς ὕπνους, ὃν ἡ φύσις οὐδὲν
<span class="lb" data-page="142" data-line="12" id="p142.12"></span>ἄλλο ἢ ὑπηρετήσοντα τῇ καρδίᾳ περιέβαλε κύκλῳ. τίς δ’
<span class="lb" data-page="142" data-line="13" id="p142.13"></span>οὐχὶ καὶ τῶν τἀναντία δοξαζόντων ἰατρῶν, ἢ ἀπὸ ψιλῆς ἀναγομένων
<span class="lb" data-page="142" data-line="14" id="p142.14"></span>τῆς ἐμπειρίας, ἐν κάροις καὶ ληθάργοις καὶ κώμασι
<span class="lb" data-page="142" data-line="15" id="p142.15"></span>καὶ πᾶσι τοῖς παρὰ φύσιν ὑπνώδεσι νοσήμασιν ἐπὶ τὴν
<span class="lb" data-page="142" data-line="16" id="p142.16"></span>κεφαλὴν ἀφικνεῖται καταντλῶν καὶ καταπλάττων αὐτὴν, καὶ
<span class="lb" data-page="142" data-line="17" id="p142.17"></span>ξυρῶν, καὶ σικύας προσφέρων, καὶ πᾶν ὁτιοῦν ἄλλο μηχανώμενος,
<span class="lb" data-page="142" data-line="18" id="p142.18"></span>ὡς ἐνταῦθα τῆς ῥίζης τοῦ νοσήματος ὑπαρχούσης; 
<span class="pb" data-page="143" id="p143"></span>
<span class="lb" data-page="143" data-line="1" id="p143.1"></span>οὕτω δὲ καὶ τὰς παραφροσύνας καὶ φρενίτιδας, ἁπάσας τε
<span class="lb" data-page="143" data-line="2" id="p143.2"></span>τὰς παρὰ φύσιν ἀγρυπνίας ἰώμενοι, τῇ κεφαλῇ τὰ βοηθήματα
<span class="lb" data-page="143" data-line="3" id="p143.3"></span>προσφέρουσιν. ἀλλὰ περὶ μὲν τούτων ἑτέρωθι διὰ
<span class="lb" data-page="143" data-line="4" id="p143.4"></span>πλειόνων ἀποδέδεικται.<span class="milestone ed1page" data-n="228" data-unit="ed1page" id="ed1page.228"></span> τὸ δὲ εἰς τὰ παρόντα τοῦ λόγου
<span class="lb" data-page="143" data-line="5" id="p143.5"></span>χρήσιμον, ὡς ὁ ἐγκέφαλος ἡνίκα μὲν ἐπιπλέον αὐτὸς ἐνεργήσας
<span class="lb" data-page="143" data-line="6" id="p143.6"></span>ἀναπαύεσθαι βουληθῇ, τὸν κατὰ φύσιν ὕπνον ἐπάγει
<span class="lb" data-page="143" data-line="7" id="p143.7"></span>τῷ ζώῳ, καὶ μάλιστα ἐπειδὰν ὑγρότητος δαψιλοῦς ἀπολαύειν
<span class="lb" data-page="143" data-line="8" id="p143.8"></span>ἡ ἐν αὐτῷ θρεπτικὴ δύναμις ἔχῃ· ἡνίκα δ’ ἂν ὑπὸ πολλῆς
<span class="lb" data-page="143" data-line="9" id="p143.9"></span>ψυχρᾶς ὑγρότητος βαρύνηται, τὸν ἐν κώμασί τε καὶ ληθάργοις
<span class="lb" data-page="143" data-line="10" id="p143.10"></span>ὕπνον ἐπιφέρει, ὅσα τε ἄλλα νοσήματα παραπλήσια·
<span class="lb" data-page="143" data-line="11" id="p143.11"></span>κεφάλαιον δ’ αὐτῶν ἐστιν ἡ ὑγρότης τε καὶ ψύξις, ἤτοι κατὰ
<span class="lb" data-page="143" data-line="12" id="p143.12"></span>μόνας ἑκατέρα συνισταμένη, ἢ καὶ κατ’ αὐτὸν ἀμφότεραι
<span class="lb" data-page="143" data-line="13" id="p143.13"></span>συνελθοῦσαι. τοιαῦτα γοῦν ἐστι καὶ τὰ φάρμακα πάντα τά
<span class="lb" data-page="143" data-line="14" id="p143.14"></span>τ’ ὄντως ὑπνωτικὰ καὶ ὅσα καλεῖται μὲν οὕτως, ἐργάζεται
<span class="lb" data-page="143" data-line="15" id="p143.15"></span>δ’ οὐχ ὕπνον, ἀλλὰ κῶμά τε καὶ κάρον καὶ νάρκην παντὸς
<span class="lb" data-page="143" data-line="16" id="p143.16"></span>τοῦ σώματος. ὅσα μὲν οὖν ὑγραίνει μόνον, ὑπνωτικὰ δεόντως
<span class="lb" data-page="143" data-line="17" id="p143.17"></span>ὀνομάζεται· τὰ ψύχοντα δὲ οὐκ ὀρθῶς οὔθ’ ὕπνον οὔτ’
<span class="lb" data-page="143" data-line="18" id="p143.18"></span>ἀνωδυνίαν ἐπιφέρειν ἄν λέγοιντο, ἀλλ’ ἀντὶ μὲν ὕπνου κῶμα 
<span class="pb" data-page="144" id="p144"></span>
<span class="lb" data-page="144" data-line="1" id="p144.1"></span>καὶ κάρον, ἀντὶ δὲ τῆς ἀνωδυνίας ἀναισθησίαν ἢ δυσαισθησίαν
<span class="lb" data-page="144" data-line="2" id="p144.2"></span>διὰ τὴν ὑπερβολὴν τῆς ψύξεως. εἴρηται δὲ δήπου καὶ
<span class="lb" data-page="144" data-line="3" id="p144.3"></span>πρόσθεν, ὡς ἡ νάρκη τὸ πάθημα δυσαισθησία τε ἅμα καὶ
<span class="lb" data-page="144" data-line="4" id="p144.4"></span>δυσκινησία τῶν νευρωδῶν μορίων ἐστί· καὶ γίγνεται μὲν, ὡς
<span class="lb" data-page="144" data-line="5" id="p144.5"></span>ἐλέχθη, καὶ κατ’ ἄλλας αἰτίας, γίγνεται δὲ καὶ κατὰ δυσκρασίαν,
<span class="lb" data-page="144" data-line="6" id="p144.6"></span>ὡς ἐπὶ τοῖς ψύχουσι φαρμάκοις. οὕτω μὲν οὖν ὕπνοι
<span class="lb" data-page="144" data-line="7" id="p144.7"></span>τε καὶ κώματα καὶ κάροι καὶ νάρκαι γίγνονται. ξηρότης δ’
<span class="lb" data-page="144" data-line="8" id="p144.8"></span>αὖ πάλιν ἀμετροτέρα καὶ θερμότης, καθάπερ ἐν φρενίτισιν,
<span class="lb" data-page="144" data-line="9" id="p144.9"></span>ἢ διὰ χυμόν τινα δακνώδη τε καὶ θερμὸν, ἢ ἐρεθισμοὺς, ἢ
<span class="lb" data-page="144" data-line="10" id="p144.10"></span>ἀγρυπνίας ἐπιφέρουσιν, ὅσαι γε μὴ διὰ λύπην ἤ τινα φροντίδα
<span class="lb" data-page="144" data-line="11" id="p144.11"></span>συνίστανται. ὥσπερ δὲ τὰ τοιαῦτα συμπτώματα κοινὰ
<span class="lb" data-page="144" data-line="12" id="p144.12"></span>τοῦ σώματος ὅλου γίγνεται διὰ τὸ πεπονθέναι τὴν ἀρχὴν,
<span class="lb" data-page="144" data-line="13" id="p144.13"></span>οὕτω καὶ ἄλλα περὶ τὰς καθ’ ὁρμὴν ἐνεργείας ἁπάσας συμπίπτει,
<span class="lb" data-page="144" data-line="14" id="p144.14"></span>τῆς ἀρχῆς παθούσης. αἵ τε γὰρ ἀποπληξίαι καὶ
<span class="lb" data-page="144" data-line="15" id="p144.15"></span>ἐπιληψίαι διὰ τὸν ἐγκέφαλον γίγνονται· τοιοῦτον μέν τοι
<span class="lb" data-page="144" data-line="16" id="p144.16"></span>πάθος ἡ ἀποπληξία περὶ τὰς κατὰ προαίρεσιν ἐνεργείας, οἷον
<span class="lb" data-page="144" data-line="17" id="p144.17"></span>ὁ βαθὺς ὕπνος ἐν ταῖς αἰσθητικαῖς ἐνεργείαις. <span class="milestone ed2page" data-n="63" data-unit="ed2page" id="ed2page.63"></span>ἕτερον
<span class="lb" data-page="144" data-line="18" id="p144.18"></span>δὲ τοιοῦτον, οἷον ἐν ταῖς αἰσθητικαῖς ἡ ἀγρυπνία, ὁ ἐν
<span class="lb" data-page="144" data-line="19" id="p144.19"></span>ταῖς ἐπιληψίαις σπασμός. ἄμφω μὲν γὰρ ταῦτα πλημμελεῖς 
<span class="pb" data-page="145" id="p145"></span>
<span class="lb" data-page="145" data-line="1" id="p145.1"></span>κινήσεις εἰσὶ τοῦ ἐγκεφάλου, καὶ διὰ τοῦτο καὶ τῶν κατὰ
<span class="lb" data-page="145" data-line="2" id="p145.2"></span>μέρος ἁπάντων μελῶν· ἄμφω δ’ αὖ πάλιν θάτεραι καταλήψεις
<span class="lb" data-page="145" data-line="3" id="p145.3"></span>τε καὶ ἡσυχίαι τῶν ἐνεργειῶν αὐτοῦ. κατὰ μέντοι τοὺς
<span class="lb" data-page="145" data-line="4" id="p145.4"></span>ὅλου τοῦ σώματος σπασμοὺς ἄνευ παραφροσύνης ἢ κάρου τὸ
<span class="lb" data-page="145" data-line="5" id="p145.5"></span>νόσημά ἐστι τοῦ κατὰ τὸν τράχηλον νωτιαίου, καθάπερ γε
<span class="lb" data-page="145" data-line="6" id="p145.6"></span>κᾀπειδὰν ἤτοι χεὶρ ἢ σκέλος ἤτοι εἷς μῦς τείνηταί τε καὶ
<span class="lb" data-page="145" data-line="7" id="p145.7"></span>σπᾶται βιαίως, ἑνὸς ἑκάστοτε νεύρου τοῦ κινοῦντος τὸ μέρος
<span class="lb" data-page="145" data-line="8" id="p145.8"></span>ἡ βλάβη. ἥτις δ’ ἀκριβῶς ἐστιν ἡ αἰτία τοῦ νοσήματος ἐφ’
<span class="lb" data-page="145" data-line="9" id="p145.9"></span>ᾧ σπᾶται τὰ μόρια, χαλεπὸν εἰπεῖν, ὥσπερ γε καὶ τρόμου
<span class="lb" data-page="145" data-line="10" id="p145.10"></span>καὶ παλμοῦ καὶ ῥίγους. ὀνομάζω δὲ νῦν ῥῖγος οὐ τὴν τῆς
<span class="lb" data-page="145" data-line="11" id="p145.11"></span>σφοδρᾶς ψυχρότητος αἴσθησιν, ἀλλὰ τὸν ἀνώμαλον ἅπαντος
<span class="lb" data-page="145" data-line="12" id="p145.12"></span>τοῦ σώματος σεισμόν τε καὶ κλόνον. ἅπαντα γὰρ δὴ ταῦτα
<span class="lb" data-page="145" data-line="13" id="p145.13"></span>φαίνεται καταλαμβάνοντα τὸ μυῶδες γένος ἢ μόνον ἢ μάλιστα
<span class="lb" data-page="145" data-line="14" id="p145.14"></span>τῶν ἄλλων μορίων. ἀκριβέστερον δὲ εἰσόμεθα, διαστειλάμενοι
<span class="lb" data-page="145" data-line="15" id="p145.15"></span>πρότερον αὐτῶν τὰς ἐννοίας. ἐν μὲν γὰρ τῷ
<span class="lb" data-page="145" data-line="16" id="p145.16"></span>παρόντι τέτταρας ἐφθεγξάμεθα προσηγορίας, σπασμὸν καὶ
<span class="lb" data-page="145" data-line="17" id="p145.17"></span>τρόμον καὶ παλμὸν καὶ ῥῖγος. ὁποῖον δὲ ἕκαστόν ἐστι
<span class="lb" data-page="145" data-line="18" id="p145.18"></span>τῶν συμπτωμάτων, ἃ δηλοῦσι, παρ’ οὐδενὶ τῶν ἐμοῦ πρεσβυτέρων 
<span class="pb" data-page="146" id="p146"></span>
<span class="lb" data-page="146" data-line="1" id="p146.1"></span>εὗρον ἀκριβῶς διωρισμένον, ἀλλ’ οἱ μὲν εὐθέως ἐπὶ
<span class="lb" data-page="146" data-line="2" id="p146.2"></span>τὰς οὐσίας ἔρχονται τῶν νοσημάτων, οἷς ἕπεται τὰ συμπτώματα·
<span class="lb" data-page="146" data-line="3" id="p146.3"></span>τινὲς δὲ ἐπεχείρησαν μὲν αὐτὰ διαστείλασθαι, σφάλλονται
<span class="lb" data-page="146" data-line="4" id="p146.4"></span>δὲ ἐν οἷς ἑρμηνεύουσιν, ὡς ἐξέσται μαθεῖν τῷ βουληθέντι
<span class="lb" data-page="146" data-line="5" id="p146.5"></span>μετὰ τὴν ἡμετέραν διδασκαλίαν ἀναλέξασθαι τὰς βίβλους
<span class="lb" data-page="146" data-line="6" id="p146.6"></span>αὐτῶν. οὐδὲ γὰρ οὐδὲν χαλεπόν ἐστι φωρᾶσαι τὰ κακῶς εἰρημένα,
<span class="lb" data-page="146" data-line="7" id="p146.7"></span>προεγνωσμένων ἤδη τῶν ἀληθῶν. ὑπὲρ ἁπάντων
<span class="lb" data-page="146" data-line="8" id="p146.8"></span>οὖν τούτων εἰρήσεται κατὰ τὸν ἑξῆς λόγον. 
</p>
</section>
</section>
<span class="pb" data-page="147" id="p147"></span>
<section id="s2" title="Book 2">
<section id="s2.1" title="Chapter 2.1">
<h1>ΤΑΛΗΝΟΥ ΠΕΡΙ ΑΙΤΙΩΝ ΣΥΜΠΤΩΜΑΤΩΝ
<br/>ΒΙΒΛΙΟΝ ΔΕΥΤΕΡΟΝ.
</h1>
<p>
<span class="lb" data-page="147" data-line="1" id="p147.1"></span>Σπασμὸς δὲ καὶ τρόμος, καὶ παλμὸς, καὶ
<span class="lb" data-page="147" data-line="2" id="p147.2"></span>ῥῖγος, καὶ φρίκη, καὶ λυγμὸς, καὶ βῆχες, ἐρυγαί τε καὶ
<span class="lb" data-page="147" data-line="3" id="p147.3"></span>πταρμοὶ, καὶ σκορδινισμοὶ, καὶ χάσμαι, καὶ τρισμοὶ, κοινὸν
<span class="lb" data-page="147" data-line="4" id="p147.4"></span>μὲν ἅπαντα γένος ἔχει κίνησιν πλημμελῆ· διενήνοχε δ’ ἀλλήλων
<span class="lb" data-page="147" data-line="5" id="p147.5"></span>ἑνὶ μὲν καὶ <span class="milestone ed2page" data-n="64" data-unit="ed2page" id="ed2page.64"></span>πρώτῳ μάλιστα τῷ τὰ μὲν αὐτῶν
<span class="lb" data-page="147" data-line="6" id="p147.6"></span>ἔργα φύσεως εἶναι βιαίως ἀναγκαζομένης κινεῖσθαι πρός τινος
<span class="lb" data-page="147" data-line="7" id="p147.7"></span>αἰτίου νοσεροῦ, τὰ δὲ νοσώδεσιν ἕπεσθαι διαθέσεσιν, οὐδὲν εἰς
<span class="lb" data-page="147" data-line="8" id="p147.8"></span>τὴν γένεσιν αὐτῶν συμπραττούσης φύσεως· ἔνια δὲ ὑπ’ ἀμφοῖν 
<span class="pb" data-page="148" id="p148"></span>
<span class="lb" data-page="148" data-line="1" id="p148.1"></span>ἐνεργούντων γίγνεσθαι; τοῦ τε νοσήματος ἅμα καὶ φύσεως.
<span class="lb" data-page="148" data-line="2" id="p148.2"></span>ἀκούειν δὲ ἀξιῶ σε τοῦ τῆς φύσεως ὀνόματος ἐν τῷ λόγῳ τῷδε
<span class="lb" data-page="148" data-line="3" id="p148.3"></span>κατὰ πάσης δυνάμεως τῆς διοικούσης τὸ ζῶον, εἴτε κατὰ τὴν
<span class="lb" data-page="148" data-line="4" id="p148.4"></span>ἡμετέραν προαίρεσιν, εἴτε καὶ χωρὶς ταύτης. ἀντιδιαιροῦμεν
<span class="lb" data-page="148" data-line="5" id="p148.5"></span>γὰρ νῦν ἁπάσῃ τῇ παρὰ φύσιν αἰτίᾳ, δι’ ἣν βλάπτεται καὶ
<span class="lb" data-page="148" data-line="6" id="p148.6"></span>διαφθείρεται τὸ ζῶον, ὅλον ἐκεῖνο τὸ γένος τῶν δυνάμεων,
<span class="lb" data-page="148" data-line="7" id="p148.7"></span>ὑφ’ οὗ διασώζεται. τοιαύτης μὲν οὖν δυνάμεως ἔργα, πταρμοὶ,
<span class="lb" data-page="148" data-line="8" id="p148.8"></span>καὶ βῆχες, καὶ χάσμαι, καὶ σκορδινισμοὶ, καὶ λύγγες·
<span class="lb" data-page="148" data-line="9" id="p148.9"></span>μόνου δὲ τοῦ νοσήματος ἐνεργοῦντος παλμὸς καὶ σπασμός·
<span class="lb" data-page="148" data-line="10" id="p148.10"></span>ἀμφοῖν δὲ συνιόντων, τοῦ τε νοσήματος καὶ τῆς δυνάμεως, αἵ
<span class="lb" data-page="148" data-line="11" id="p148.11"></span>τε ναρκώδεις ἅπασαι κινήσεις ὅσαι τ’ ἄλλαι παραλυομένων
<span class="lb" data-page="148" data-line="12" id="p148.12"></span>μὲν, οὐδέπω δὲ παραλελυμένων γίγνονται, καὶ πρὸς ταύταις
<span class="lb" data-page="148" data-line="13" id="p148.13"></span>ὁ τρόμος. αὗται μὲν αἱ πρῶται διαφοραὶ τοῦ νῦν ἡμῖν προκειμένου
<span class="lb" data-page="148" data-line="14" id="p148.14"></span>γένους τῶν συμπτωμάτων. ἐφεξῆς δὲ καθ’ ἑκάστην
<span class="lb" data-page="148" data-line="15" id="p148.15"></span>ἴδιαί τινες, ὑπὲρ ὧν ἤδη λέγωμεν, ἀπὸ τῶν ὑπό τινος ἐμφύτου
<span class="lb" data-page="148" data-line="16" id="p148.16"></span>δυνάμεως γιγνομένων κινήσεων ἀρξάμενοι. κοινωνία
<span class="lb" data-page="148" data-line="17" id="p148.17"></span>δὲ καὶ ταύταις ἐστὶ πρὸς τὰς ἀκριβῶς κατὰ φύσιν, ἣν
<span class="lb" data-page="148" data-line="18" id="p148.18"></span>ἀναγκαῖον εἰπεῖν πρότερον ὑπὲρ τοῦ διδάξαι σαφῶς, ὁποία 
<span class="pb" data-page="149" id="p149"></span>
<span class="lb" data-page="149" data-line="1" id="p149.1"></span>τις αὐτῶν ἐστιν γένεσις. οὐσῶν δὴ τεσσάρων δυνάμεων ὑφ’
<span class="lb" data-page="149" data-line="2" id="p149.2"></span>ὧν διοικεῖται τὰ τρεφόμενα σώματα πάντα, πρώτης μὲν τῆς
<span class="lb" data-page="149" data-line="3" id="p149.3"></span>ἑλκούσης πρὸς ἑαυτὴν τὸ χρηστὸν, ἑτέρας δὲ τῆς κατεχούσης
<span class="lb" data-page="149" data-line="4" id="p149.4"></span>τοῦτο, καὶ τρίτης τῆς ἀλλοιούσης, καὶ τετάρτης τῆς ἀποκρινούσης
<span class="lb" data-page="149" data-line="5" id="p149.5"></span>τὸ περιττὸν, ἐπειδὰν μὲν νόμῳ φύσεως διοικῆται τὸ
<span class="lb" data-page="149" data-line="6" id="p149.6"></span>ζῶον, οὐδεμία κίνησις οὐδεμιᾶς αὐτῶν ἐστι σύμπτωμα· συστάντος
<span class="lb" data-page="149" data-line="7" id="p149.7"></span>δέ τινος παρὰ φύσιν ἐν τῷ σώματι, ὅταν ἀποτρίβεσθαι
<span class="lb" data-page="149" data-line="8" id="p149.8"></span>τοῦτο τῶν ἀποκριτικῶν τις ἐξορμήσῃ δυνάμεων, ἐνίοτε
<span class="lb" data-page="149" data-line="9" id="p149.9"></span>μὲν ἀναίσθητοι τὸ πάμπαν αἱ κινήσεις αὐτῶν, ἐνίοτε δὲ αἰσθητοὶ
<span class="lb" data-page="149" data-line="10" id="p149.10"></span>γίγνονται. περὶ μὲν δὴ τῶν ἀναισθήτων αὖθις
<span class="lb" data-page="149" data-line="11" id="p149.11"></span>εἰρήσεται. 
</p>
</section>
<section id="s2.2" title="Chapter 2.2">
<p>
<span class="lb" data-page="149" data-line="12" id="p149.12"></span>Περὶ δὲ τῶν αἰσθητῶν ἐπειδὴ κοινωνοῦσι
<span class="lb" data-page="149" data-line="13" id="p149.13"></span>ταῖς προαιρετικαῖς ὀνομαζομέναις, ἡ διδασκαλία γιγνέσθω
<span class="lb" data-page="149" data-line="14" id="p149.14"></span>κοινή. προαιρετικῆς μὲν οὖν ἐνεργείας βλάβη, παράλυσίς τε
<span class="lb" data-page="149" data-line="15" id="p149.15"></span>καὶ σπασμὸς καὶ τρόμος καὶ νάρκη· ποικίλλεται δὲ <span class="milestone ed1page" data-n="229" data-unit="ed1page" id="ed1page.229"></span>ἐν
<span class="lb" data-page="149" data-line="16" id="p149.16"></span>τοῖς κατὰ μέρος ὀργάνοις ἕκαστον τῶν εἰρημένων, οὐ τῇ τῶν
<span class="lb" data-page="149" data-line="17" id="p149.17"></span>συμπτωμάτων ἰδέᾳ μόνον, ἀλλὰ καὶ ταῖς προσηγορίαις. ἡ
<span class="lb" data-page="149" data-line="18" id="p149.18"></span>μὲν γὰρ τῶν τὴν ἀναπνοὴν ἐργαζομένων ὀργάνων παράλυσις 
<span class="pb" data-page="150" id="p150"></span>
<span class="lb" data-page="150" data-line="1" id="p150.1"></span>ἄπνοια, καθάπερ δὴ καὶ ἡ τῶν τὴν φωνὴν ἀφωνία προσαγορεύεται.
<span class="lb" data-page="150" data-line="2" id="p150.2"></span>ἡ δὲ τῆς γλώττης παράλυσις οὐδὲν ὄνομα ἴδιον
<span class="lb" data-page="150" data-line="3" id="p150.3"></span>κέκτηται, τελέως ἀναιροῦσα καὶ αὕτη τὴν διάλεκτον, ἔργον
<span class="lb" data-page="150" data-line="4" id="p150.4"></span>οὐ σμικρὸν προαιρέσεως. ἔμπαλιν δὲ οὐδὲν ἧττον ἡ ἰσχουρία
<span class="lb" data-page="150" data-line="5" id="p150.5"></span>παραπλήσιόν τι δόξει δηλοῦν ἀπνοίᾳ τε καὶ ἀφωνίᾳ, καίτοι
<span class="lb" data-page="150" data-line="6" id="p150.6"></span>γε οὐ προαιρετικῆς ἐνεργείας, ἀλλὰ φυσικῆς ἐστιν ἀπώλεια·
<span class="lb" data-page="150" data-line="7" id="p150.7"></span>τὸ γὰρ ἐκρεῖν ἀκουσίως τὰ οὖρα προαιρετικῆς ἐνεργείας βλάβη.
<span class="lb" data-page="150" data-line="8" id="p150.8"></span>παραπλησίως δὲ τοῖς οὔροις ἐπὶ τῶν διαχωρημάτων ἡ μὲν
<span class="lb" data-page="150" data-line="9" id="p150.9"></span>ἐπίσχεσις φυσικῆς, ἡ δὲ ἀκούσιος ἔκκρισις προαιρετικῆς ἐνεργείας
<span class="lb" data-page="150" data-line="10" id="p150.10"></span>βλάβη. δέδεικται δ’ ἐπιπλέον ὑπὲρ τῶν τοιούτων
<span class="lb" data-page="150" data-line="11" id="p150.11"></span>ἁπάντων ἐν τοῖς περὶ μυῶν κινήσεως. οὕτω μὲν αἱ παραλύσεις
<span class="lb" data-page="150" data-line="12" id="p150.12"></span>ποικίλαι ταῖς ἰδέαις ὑπάρχουσιν. <span class="milestone ed2page" data-n="65" data-unit="ed2page" id="ed2page.65"></span>οἱ σπασμοὶ δὲ
<span class="lb" data-page="150" data-line="13" id="p150.13"></span>κατὰ τάδε. τὸ μὲν τρίζειν ἀκουσίως τῶν μασσητήρων
<span class="lb" data-page="150" data-line="14" id="p150.14"></span>μυῶν σπασμός ἐστιν· ἡ δὲ ἴλλωσις οἵ τε καλούμενοι στραβισμοὶ
<span class="lb" data-page="150" data-line="15" id="p150.15"></span>τῶν κατὰ τοὺς ὀφθαλμούς· ὥσπέρ γε καὶ τῆς γονοῤῥοίας
<span class="lb" data-page="150" data-line="16" id="p150.16"></span>ἡ ἑτέρα διαφορά. εἰ μὲν γὰρ μετὰ ἐντάσεως τοῦ
<span class="lb" data-page="150" data-line="17" id="p150.17"></span>αἰδοίου γένοιτο, οἷον σπασμός ἐστιν, εἰ δὲ χωρὶς ταύτης, 
<span class="pb" data-page="151" id="p151"></span>
<span class="lb" data-page="151" data-line="1" id="p151.1"></span>ἀῤῥωστία τῆς καθεκτικῆς δυνάμεως. δοκοῦσι δὲ ἐνίοις καὶ αἱ
<span class="lb" data-page="151" data-line="2" id="p151.2"></span>λύγγες. καὶ ἡ διπλῆ δὲ τῶν εἰσπνεόντων ἐπανάκλησις ἔστιν
<span class="lb" data-page="151" data-line="3" id="p151.3"></span>ὅτε διὰ σπασμὸν γίγνεται τῶν τὴν εἰσπνοὴν ἐργαζομένων
<span class="lb" data-page="151" data-line="4" id="p151.4"></span>μυῶν. ἔστι δέ τι καὶ τῆς ἐκπνοῆς εἶδος οἷον σπασμῶδες,
<span class="lb" data-page="151" data-line="5" id="p151.5"></span>ἐπιγιγνόμενον αὖ καὶ τοῦτο τοῖς σπασμοῖς τῶν τὴν ἐκπνοὴν
<span class="lb" data-page="151" data-line="6" id="p151.6"></span>ἐργαζομένων μυῶν, ὅπερ ὀνομάζεται παρ’ Ἱπποκράτους
<span class="lb" data-page="151" data-line="7" id="p151.7"></span>πνεῦμα προσπταῖον ἐν τῇ ἔξω φορῇ. ὅτι δὲ καὶ ὅλου τοῦ
<span class="lb" data-page="151" data-line="8" id="p151.8"></span>σώματος ἡ μὲν ἀποπληξία παράλυσις, ἡ δὲ ἐπιληψία σπασμός
<span class="lb" data-page="151" data-line="9" id="p151.9"></span>ἐστιν, ἔμπροσθεν εἴρηται, καὶ μέντοι καὶ περὶ τῆς
<span class="lb" data-page="151" data-line="10" id="p151.10"></span>νάρκης εἴρηται πρόσθεν, ὡς ἀμυδρά τίς ἐστι παράλυσις. οὐ
<span class="lb" data-page="151" data-line="11" id="p151.11"></span>σμικρὰ δὲ ἐν τῷ μᾶλλόν τε καὶ ἧττον ἡ διαφορὰ τῶν ναρκωδῶν
<span class="lb" data-page="151" data-line="12" id="p151.12"></span>ἐστι μορίων, ἐπειδὴ μικτόν πώς ἐστι τὸ σύμπτωμα νοσήματός
<span class="lb" data-page="151" data-line="13" id="p151.13"></span>τε καὶ δυνάμεως. εἰ μὲν γὰρ τὸ νόσημα τελέως ἐπικρατήσει
<span class="lb" data-page="151" data-line="14" id="p151.14"></span>τῆς δυνάμεως, οὐδ’ ὅλως δύναται μεταφέρειν τὸ
<span class="lb" data-page="151" data-line="15" id="p151.15"></span>μέλος· εἰ δ’ ἡ δύναμις, οὐδ’ ὅλως ἐμποδίζεται· εἰ δ’ οἷον
<span class="lb" data-page="151" data-line="16" id="p151.16"></span>μάχη τις αὐτῶν εἴη, κινοῦσι μὲν, ἀλλὰ μόγις, καὶ εἰ κελεύσειας
<span class="lb" data-page="151" data-line="17" id="p151.17"></span>ἀνατείναντας τὸ βεβλαμμένον κῶλον ἐκτεταμένον φυλάττειν,
<span class="lb" data-page="151" data-line="18" id="p151.18"></span>οὐ δύνανται· καταπίπτει γὰρ ὑπὸ τοῦ συμφύτου ﻿
<span class="pb" data-page="152" id="p152"></span>
<span class="lb" data-page="152" data-line="1" id="p152.1"></span>βάρους φερόμενον κάτω ἀῤῥωστίᾳ τῆς ὀχούσης αὐτὸ δυνάμεως.
<span class="lb" data-page="152" data-line="2" id="p152.2"></span>τὸ μὲν γὰρ ἐξαῖρόν τε καὶ βαστάζον ἡ δύναμίς ἐστι·
<span class="lb" data-page="152" data-line="3" id="p152.3"></span>τὸ δὲ κάτω φερόμενον αὐτὸ τὸ σῶμα τῆς χειρὸς ἢ τοῦ σκέλους.
<span class="lb" data-page="152" data-line="4" id="p152.4"></span>ἡ δ’ αἰτία πρόσθεν εἴρηται κατὰ τὸν περὶ τῶν αἰσθητικῶν
<span class="lb" data-page="152" data-line="5" id="p152.5"></span>ἐνεργειῶν λόγον, ἐπιδεικνύντων ἡμῶν ἤτοι πιλούμενον
<span class="lb" data-page="152" data-line="6" id="p152.6"></span>ὑπὸ τῆς ψύξεως τὸ νεῦρον, ἢ ἐμφραττόμενον ὑπὸ παχέων τε
<span class="lb" data-page="152" data-line="7" id="p152.7"></span>καὶ γλίσχρων χυμῶν, ἢ βαρυνόμενόν τε καὶ θλιβόμενον ὑπό
<span class="lb" data-page="152" data-line="8" id="p152.8"></span>τινος ἔξωθεν αἰτίου εἰς νάρκην τε καὶ παράλυσιν ἔρχεσθαι.
<span class="lb" data-page="152" data-line="9" id="p152.9"></span>ὁ δέ γε σπασμὸς εἰς τὴν αὐτὴν ἄγει τά τε νεῦρα καὶ τοὺς μῦς
<span class="lb" data-page="152" data-line="10" id="p152.10"></span>διάθεσιν, εἰς ἣν καὶ κατὰ φύσιν ἐχόντων ὑπὸ τῆς ψυχικῆς δυνάμεως
<span class="lb" data-page="152" data-line="11" id="p152.11"></span>ἤγετο. εἴτε οὖν τεινομένων ἐπὶ τὴν ἀρχὴν, εἴτε καὶ
<span class="lb" data-page="152" data-line="12" id="p152.12"></span>διὰ πνεύματος ἔμπτωσιν πληρουμένων τῶν μυῶν, αἱ προαιρετικαὶ
<span class="lb" data-page="152" data-line="13" id="p152.13"></span>κινήσεις ἐγίνοντο, καὶ κατὰ τοὺς σπασμοὺς ταῦτα
<span class="lb" data-page="152" data-line="14" id="p152.14"></span>συμβήσεται πνεύματός τε φυσώδους ἐν αὐτοῖς γεννᾶσθαι
<span class="lb" data-page="152" data-line="15" id="p152.15"></span>δυναμένου, καὶ πολλῶν διαθέσεων τάσιν ἐργαζομένων, ὥσπερ
<span class="lb" data-page="152" data-line="16" id="p152.16"></span>καὶ ἡ φλεγμονή. κεφάλαιον δ’ αὐτῶν ἐστι διττὸν, ὡς Ἱπποκράτης
<span class="lb" data-page="152" data-line="17" id="p152.17"></span>ἐδήλωσε, πλήρωσίς τε καὶ κένωσις. ἐν μὲν οὖν
<span class="lb" data-page="152" data-line="18" id="p152.18"></span>τοῖς φλεγμονώδεσι πάθεσιν ἡ πλήρωσις· ἐν δὲ τοῖς καυσωδεστάτοις 
<span class="pb" data-page="153" id="p153"></span>
<span class="lb" data-page="153" data-line="1" id="p153.1"></span>τε καὶ ξηροτάτοις πυρετοῖς ἡ κένωσις. ὅτι δὲ πληρουμένοις
<span class="lb" data-page="153" data-line="2" id="p153.2"></span>τε καὶ κενουμένοις ἐπὶ πλέον ἅπασι τοῖς νευρώδεσι
<span class="lb" data-page="153" data-line="3" id="p153.3"></span>σώμασι τείνεσθαι συμβαίνει, δηλοῦσιν οὐχ ἥκιστα καὶ αἱ ἐν
<span class="lb" data-page="153" data-line="4" id="p153.4"></span>τοῖς ὀργάνοις ἐντεταμέναι χορδαί. ῥήγνυνται γοῦν ἄν τ’ εἰς
<span class="lb" data-page="153" data-line="5" id="p153.5"></span>ὑγρὸν καὶ νοτιῶδες, ἄν τ’ εἰς ξηρὸν καὶ αὐχμῶδες οἴκημα τεταμέναι
<span class="lb" data-page="153" data-line="6" id="p153.6"></span>κατατεθῶσι. καὶ διὰ τοῦτ’ ἐπανίασιν αὐτὰς οἱ τεχνῖται,
<span class="lb" data-page="153" data-line="7" id="p153.7"></span>πρὶν κατατίθεσθαι. διὰ τοῦτο γοῦν ἐῤῥέθη καὶ
<span class="lb" data-page="153" data-line="8" id="p153.8"></span>πρόσθεν ὡς ἡ σπασμώδης κίνησις ὑπὸ μόνου γίγνεται τοῦ νοσήματος,
<span class="lb" data-page="153" data-line="9" id="p153.9"></span>ὁμοίως τῇ κατὰ τὰς παραλύσεις ἀκινησίᾳ. καὶ γὰρ
<span class="lb" data-page="153" data-line="10" id="p153.10"></span>αὕτη τῷ λόγῳ τοῦ νοσήματος ἀποτελεῖται. ἡ δέ γε κατὰ
<span class="lb" data-page="153" data-line="11" id="p153.11"></span>φύσιν ἐν τοῖς ζώοις ἀκινησία τε καὶ κίνησις, ὅταν ἀνατείναντες
<span class="lb" data-page="153" data-line="12" id="p153.12"></span>τὴν χεῖρα δυνάμεθα φυλάττειν ἀκίνητον ἀνατεταμένην,
<span class="lb" data-page="153" data-line="13" id="p153.13"></span>ὑπὸ τῆς ψυχικῆς ἀμφότερα γίγνεται δυνάμεως· εἰ δὲ κατατιθέντες
<span class="lb" data-page="153" data-line="14" id="p153.14"></span>ἐπί τινος στερεοῦ τὴν ὑγιαίνουσαν χεῖρα, πάσας ἐκλύσαιμεν
<span class="lb" data-page="153" data-line="15" id="p153.15"></span>τῶν μυῶν τὰς ἐνεργείας, οὔθ’ ὑπὸ τοῦ νοσήματος
<span class="lb" data-page="153" data-line="16" id="p153.16"></span>οὔθ’ ὑπὸ τῆς δυνάμεως ἡσυχάζει κατ’ ἐκεῖνον <span class="milestone ed2page" data-n="66" data-unit="ed2page" id="ed2page.66"></span>τὸν καιρὸν,
<span class="lb" data-page="153" data-line="17" id="p153.17"></span>ἀλλ’ ὑπὸ τοῦ συμφύτου βάρους τοῖς ζώοις ἡ χείρ. ὥστε τῶν
<span class="lb" data-page="153" data-line="18" id="p153.18"></span>τριῶν ἡσυχιῶν τὴν μὲν ἐν ταῖς παραλύσεσιν ὑπὸ τοῦ νοσήματος 
<span class="pb" data-page="154" id="p154"></span>
<span class="lb" data-page="154" data-line="1" id="p154.1"></span>γίνεσθαι, δεδεμένης, ὡς ἂν εἴποι τις, ἐν τούτῳ τῷ
<span class="lb" data-page="154" data-line="2" id="p154.2"></span>χρόνῳ τῆς δυνάμεως· τὴν δ’ ὅταν ἀνατεταμένον ἔχωμεν τὸ
<span class="lb" data-page="154" data-line="3" id="p154.3"></span>κῶλον, ὑπὸ τῆς δυνάμεως· ἣν δ’ ἀρτίως ἐλέγομεν, ὑπ’ οὐδετέρου,
<span class="lb" data-page="154" data-line="4" id="p154.4"></span>γινωσκόντων ἡμῶν ἅπερ ἐν τοῖς περὶ μυῶν κινήσεως
<span class="lb" data-page="154" data-line="5" id="p154.5"></span>ἐλέχθη περὶ τῆς ἀνατεταμένης χειρὸς, ὡς ἐκ τοῦ τῶν ἐνεργειῶν
<span class="lb" data-page="154" data-line="6" id="p154.6"></span>τε καὶ κινήσεών ἐστι γένους κατά γε τὴν ἀλήθειαν αὐτήν.
<span class="lb" data-page="154" data-line="7" id="p154.7"></span>ἐλέχθη δὲ καὶ ὅτι τονικὴν ὀνομάζομεν ἡμεῖς τὴν κίνησιν
<span class="lb" data-page="154" data-line="8" id="p154.8"></span>ταύτην. ἡ μὲν δὴ τοιαύτη κατάστασις ἑτέρῳ μὲν τρόπῳ κίνησις,
<span class="lb" data-page="154" data-line="9" id="p154.9"></span>ἑτέρῳ δ’ ἀκινησία λέγοιτ’ ἄν· αἱ λοιπαὶ δὲ δύο κατ’
<span class="lb" data-page="154" data-line="10" id="p154.10"></span>οὐδένα τρόπον ἐφάπτονται κινήσεως· ὥσπέρ γε καὶ αἱ λοιπαὶ
<span class="lb" data-page="154" data-line="11" id="p154.11"></span>δύο κινήσεις, ἡ σπασμώδης τε καὶ ἡ προαιρετικὴ, κατ’ οὐδένα
<span class="lb" data-page="154" data-line="12" id="p154.12"></span>τρόπον ἐφάπτονται ἀκινησίας. καὶ μὲν δὴ καὶ ὡς ἡ
<span class="lb" data-page="154" data-line="13" id="p154.13"></span>ἀνατεταμένη χεὶρ ἐκ δυοῖν ἰσοσθενῶν ἐλέγετο συγκεῖσθαι κινήσεων,
<span class="lb" data-page="154" data-line="14" id="p154.14"></span>ἄνω μὲν ἀναφερούσης αὐτὴν τῆς δυνάμεως, κάτω
<span class="lb" data-page="154" data-line="15" id="p154.15"></span>δ’ ἀνθέλκοντος τοῦ συμφύτου βάρους, οὕτω καὶ ὁ τρόμος ἐκ
<span class="lb" data-page="154" data-line="16" id="p154.16"></span>δυοῖν ἀποτελεῖται κινήσεων καὶ αὐτὸς, τῆς τε διὰ βάρος ἀπαγούσης
<span class="lb" data-page="154" data-line="17" id="p154.17"></span>κάτω τὸ κῶλον, ἥν θ’ ἡ δύναμις εἰς τοὐναντίον ἀναφέρουσα
<span class="lb" data-page="154" data-line="18" id="p154.18"></span>ποιεῖται. ἐπὶ μὲν οὖν τῆς ἐῤῥωμένης χειρὸς οὐδ’
<span class="lb" data-page="154" data-line="19" id="p154.19"></span>ἐπὶ βραχὺ νικᾶται πρὸς τοῦ βάρους ἡ δύναμις, ἀλλ’ ἰσχυροτέρα 
<span class="pb" data-page="155" id="p155"></span>
<span class="lb" data-page="155" data-line="1" id="p155.1"></span>καθεστηκυῖα τῆς κάτω τοῦ κώλου ῥοπῆς, ὀχοῦσα τοσοῦτον
<span class="lb" data-page="155" data-line="2" id="p155.2"></span>ἀναφέρει πρὸς τὸ μετέωρον, ὅσον ὑπεσύρετο κάτω·
<span class="lb" data-page="155" data-line="3" id="p155.3"></span>κατὰ δὲ τοὺς τρόμους ἀκούσης αὐτῆς ὑποῤῥεῖ τὸ κῶλον κάτω·
<span class="lb" data-page="155" data-line="4" id="p155.4"></span>φανερῶς γε ἔστι θεάσασθαι τὴν μάχην αὐτῶν οὔτε τῆς δυνάμεως
<span class="lb" data-page="155" data-line="5" id="p155.5"></span>ἐπιτρεπούσης κατενεχθῆναι τὸ κῶλον ὡς ἐν ταῖς παραλύσεσιν,
<span class="lb" data-page="155" data-line="6" id="p155.6"></span>οὔτε τοῦ βάρους συγχωροῦντος τῇ δυνάμει φυλάττειν
<span class="lb" data-page="155" data-line="7" id="p155.7"></span>αὐτὸ μετέωρον, ὡς ὅτε ἔῤῥωται. ἐναλλὰξ οὖν τῆς δυνάμεως
<span class="lb" data-page="155" data-line="8" id="p155.8"></span>νικώσης τε καὶ νικωμένης, καὶ διαδεχομένων ἀλλήλας
<span class="lb" data-page="155" data-line="9" id="p155.9"></span>ἀεὶ τῶν ἐναντίων κινήσεων, ὁ τρόμος γίνεται, σύνθετός τις
<span class="lb" data-page="155" data-line="10" id="p155.10"></span>ὑπάρχουσα κίνησις, ὥσπερ καὶ τῶν ἀρτηριῶν σφυγμός.
<span class="lb" data-page="155" data-line="11" id="p155.11"></span>ἀλλ’ ἐν ἐκείναις μὲν αἰσθηταὶ διαιροῦσιν ἡσυχίαι κινήσεων τὴν
<span class="lb" data-page="155" data-line="12" id="p155.12"></span>διαστολὴν ἀπὸ τῆς συστολῆς, εἰ μήπω ἄρα οὕτω γένοιτο
<span class="lb" data-page="155" data-line="13" id="p155.13"></span>πυκνότατος ὁ σφυγμὸς, ὡς ἐν τοῖς μυρμηκίζουσιν. ἐνταυθοῖ
<span class="lb" data-page="155" data-line="14" id="p155.14"></span>γὰρ οὐδεμίαν εὑρεῖν ἔστι μεταξὺ τῶν ἐναντίων κινήσεων
<span class="lb" data-page="155" data-line="15" id="p155.15"></span>αἰσθητὴν ἡσυχίαν. οὐ γὰρ ἀμοιβὴ κινήσεώς ἐστιν ὑπὸ μιᾶς
<span class="lb" data-page="155" data-line="16" id="p155.16"></span>ἐπιτελουμένη φύσεως, ἀλλὰ μάχη δυνάμεώς τε καὶ βάρους
<span class="lb" data-page="155" data-line="17" id="p155.17"></span>σώματος. ὡς δ’ ἄν τις εἰκάσειε μάλιστα τὴν κίνησιν ἑτέρῳ
<span class="lb" data-page="155" data-line="18" id="p155.18"></span>τινὶ τῶν κατὰ τὸ σῶμα, τῇ <span class="milestone ed1page" data-n="230" data-unit="ed1page" id="ed1page.230"></span>τῶν μυρμηκιζόντων σφυγμῶν
<span class="lb" data-page="155" data-line="19" id="p155.19"></span>ἐστι παραπλήσιος. ὡς γὰρ ἐν ἐκείνοις ἡ κίνησις τῆς ἀρτηρίας 
<span class="pb" data-page="156" id="p156"></span>
<span class="lb" data-page="156" data-line="1" id="p156.1"></span>κατὰ βραχυτάτης φέρεται διατάσεως, οὕτως ἐν τοῖς τρόμοις
<span class="lb" data-page="156" data-line="2" id="p156.2"></span>τὸ τοῦ ζώου μόριον, ὅ τι περ ἂν ὑπὸ τῆς ἀσθενοῦς κινῆται
<span class="lb" data-page="156" data-line="3" id="p156.3"></span>δυνάμεως. εὔδηλος οὖν ἤδη καὶ ἡ γένεσίς ἐστι τοῦδε τοῦ συμπτώματος,
<span class="lb" data-page="156" data-line="4" id="p156.4"></span>ὅτι τε σὺν ὁρμῇ τοῦ κινεῖσθαι πάντως, ὅτι τε
<span class="lb" data-page="156" data-line="5" id="p156.5"></span>σὺν ἀσθενείᾳ δυνάμεως ἀποτελεῖται. ἔνιοι δ’ οὐκ οἴονται
<span class="lb" data-page="156" data-line="6" id="p156.6"></span>τὴν ὁρμὴν ἀχώριστον εἶναι τοῦ τρόμου, θεωροῦντες ἐνίοτε
<span class="lb" data-page="156" data-line="7" id="p156.7"></span>τὴν κεφαλὴν ὅλην τρομωδῶς σειομένην ἄνευ τοῦ προελέσθαι
<span class="lb" data-page="156" data-line="8" id="p156.8"></span>κινεῖν. ἀγνοοῦσι γὰρ ὡς κᾀν τῷ φυλάττειν τι μέρος ὀρθὸν
<span class="lb" data-page="156" data-line="9" id="p156.9"></span>ἥ τε προαίρεσις ἐνεργεῖ καὶ τείνονται παραπλήσιον ὑπ’ αὐτῆς
<span class="lb" data-page="156" data-line="10" id="p156.10"></span>τρόπον οἱ μύες, οἷόν περ ἐτείνοντο κᾀν ταῖς ἄλλαις ἐνεργείαις.
<span class="lb" data-page="156" data-line="11" id="p156.11"></span>ἡμῖν δὲ τοῦτο μὲν ἐν τοῖς περὶ μυῶν κινήσεως ἀποδέδεικται,
<span class="lb" data-page="156" data-line="12" id="p156.12"></span>καὶ νῦν δ’ ἂν οὐ μικρὰ παράσχοιμεν τεκμήρια τοῦ
<span class="lb" data-page="156" data-line="13" id="p156.13"></span>τε τὴν προαίρεσιν ἐνεργεῖν ἐν τοῖς τρόμοις καὶ τοῦ διὰ τὴν
<span class="lb" data-page="156" data-line="14" id="p156.14"></span>ἀσθένειαν ἀδυνατεῖν ἄκλονον αὐτὸ φυλάττειν τὸ μέρος. ἐκεῖνον
<span class="lb" data-page="156" data-line="15" id="p156.15"></span>γοῦν τὸν τρομώδη τὴν κεφαλὴν εἰ κατακλίναις ὕπτιον ἐπὶ
<span class="lb" data-page="156" data-line="16" id="p156.16"></span>μαλακοῦ τινος, οὐκέτι τρομώδης ἔσται. κατὰ δὲ τὸν αὐτὸν
<span class="lb" data-page="156" data-line="17" id="p156.17"></span>τρόπον οὐδ’ ὅστις ἤτοι γράφων, ἢ τέμνων, ἢ ὁτιοῦν ἄλλο
<span class="lb" data-page="156" data-line="18" id="p156.18"></span>διαπραττόμενος ἐν τρόμῳ καθέστηκεν, οὐδ’ οὗτος ἡσυχάσας ﻿
<span class="pb" data-page="157" id="p157"></span>
<span class="lb" data-page="157" data-line="1" id="p157.1"></span>ταῖν χεροῖν, ἔτι φανεῖται τρέμων· ὥσπερ οὐδ’ ὁ <span class="milestone ed2page" data-n="67" data-unit="ed2page" id="ed2page.67"></span>τοῖν
<span class="lb" data-page="157" data-line="2" id="p157.2"></span>σκελοῖν ἡνίκα βαδίζῃ τρομώδης γιγνόμενος, οὐδὲ γὰρ οὐδ’
<span class="lb" data-page="157" data-line="3" id="p157.3"></span>ἐκεῖνος ἂν ἔτι τρέμοι παυσάμενος τῆς βαδίσεως. ἔνεστιν οὖν
<span class="lb" data-page="157" data-line="4" id="p157.4"></span>σοι πολλάκις θεάσασθαι εὐρωστοτάτους νεανίσκους ἀναθεμένους
<span class="lb" data-page="157" data-line="5" id="p157.5"></span>τι τοῖς ὤμοις μέγιστον βάρος, εἶτ’ ἐν τῷ προϊέναι τρέμοντας
<span class="lb" data-page="157" data-line="6" id="p157.6"></span>τοῖς σκέλεσιν· εἰ δὲ παύσαιντο βαδίζοντες, ἢ τὸ φορτίον
<span class="lb" data-page="157" data-line="7" id="p157.7"></span>ἀποῤῥίψαντες, εὐθὺς ἀτρόμους γιγνομένους. ἐπειδὴ
<span class="lb" data-page="157" data-line="8" id="p157.8"></span>γὰρ ἐν τῷ πρός τι τὸ βαρὺ καὶ κοῦφόν ἐστιν, εἴη ἂν καὶ
<span class="lb" data-page="157" data-line="9" id="p157.9"></span>τὸ φορτίον οὕτω μέγιστον, ὡς καὶ τοῖς ἰσχυροτάτοις εἶναι
<span class="lb" data-page="157" data-line="10" id="p157.10"></span>βαρύ. τὴν μὲν οὖν εὔρωστον δύναμιν τὸ μέγιστον φορτίον
<span class="lb" data-page="157" data-line="11" id="p157.11"></span>νικᾷ, τὴν δὲ μὴ τοιαύτην οὐ τοῦτο μόνον, ἀλλὰ καὶ τὸ σμικρόν·
<span class="lb" data-page="157" data-line="12" id="p157.12"></span>εἰ δ’ ἐπὶ πλέον ἀῤῥωστήσειεν, αὐτὸ τὸ σύμφυτον αὐτῆς
<span class="lb" data-page="157" data-line="13" id="p157.13"></span>σῶμα βαρύνει δίκην φορτίου, καὶ διὰ τοῦθ’ οἱ γέροντες
<span class="lb" data-page="157" data-line="14" id="p157.14"></span>ἅπαντες ὅταν ἐπιχειρήσωσιν ἐνεργείαις σφοδροτέραις, αὐτίκα
<span class="lb" data-page="157" data-line="15" id="p157.15"></span>τρομώδεις γίγνονται τοῖς ἐνεργοῦσι μέρεσιν. οὕτω δὲ καὶ
<span class="lb" data-page="157" data-line="16" id="p157.16"></span>παρὰ κρημνόν τις παριὼν τρέμει τὰ σκέλη, καταβάλλει γὰρ
<span class="lb" data-page="157" data-line="17" id="p157.17"></span>τὴν δύναμιν τὸ δέος. οὕτω καὶ θηρίον ὑποφαινόμενόν τις
<span class="lb" data-page="157" data-line="18" id="p157.18"></span>ὑποφεύγων, τρομώδης καθίσταται. καὶ δὴ καὶ προσιών τις
<span class="lb" data-page="157" data-line="19" id="p157.19"></span>δυνάστῃ φοβερῷ, τρέμει παντὶ τῷ σώματι, καὶ εἰ φθέγξασθαι 
<span class="pb" data-page="158" id="p158"></span>
<span class="lb" data-page="158" data-line="1" id="p158.1"></span>κελεύσειεν αὐτὸν, οὐδὲ τὴν φωνὴν ἄτρομός ἐστιν. ὡς οὖν
<span class="lb" data-page="158" data-line="2" id="p158.2"></span>τὸ ψυχικὸν πάθος ἀῤῥωστίαν ἐργασάμενον τῇ κινούσῃ δυνάμει
<span class="lb" data-page="158" data-line="3" id="p158.3"></span>τρομώδεις ἀποτελεῖ τὰς ἐνεργείας, οὕτω καὶ τὰ τοῦ σώματος
<span class="lb" data-page="158" data-line="4" id="p158.4"></span>νοσήματα βλάπτοντα τὴν δύναμιν ἐπιφέρει τὰ τρομώδη
<span class="lb" data-page="158" data-line="5" id="p158.5"></span>συμπτώματα. πρῶτα μὲν οὖν καὶ μάλιστα βλάπτει τὴν
<span class="lb" data-page="158" data-line="6" id="p158.6"></span>δύναμιν ὅσα κατὰ δυσκρασίαν συνίστανται· καὶ γὰρ καὶ τὸ
<span class="lb" data-page="158" data-line="7" id="p158.7"></span>γῆρας, ὅτι δυσκρασία τίς ἐστιν ἐπὶ τὸ ψυχρότερόν τε καὶ ξηρότερον,
<span class="lb" data-page="158" data-line="8" id="p158.8"></span>διὰ τοῦτο ἑτοίμως ἁλίσκεται τρομώδεσι πάθεσιν·
<span class="lb" data-page="158" data-line="9" id="p158.9"></span>ἁλίσκονται δὲ τῶν νεωτέρων οἵ τε ψυχθέντες ἰσχυρῶς καὶ
<span class="lb" data-page="158" data-line="10" id="p158.10"></span>ὅσοι πολὺν ἐνεφορήθησαν ἔτι τὸν ἄκρατον οἶνον, ἢ πολλὰς
<span class="lb" data-page="158" data-line="11" id="p158.11"></span>ἀπεψίας ἠπέπτησαν, ἢ χρόνῳ πολλῷ σιτίων ἐμπιπλάμενοι
<span class="lb" data-page="158" data-line="12" id="p158.12"></span>διετέλεσαν ἀγύμναστοί τε καὶ ἀργοὶ παντελῶς· εἰσὶ δὲ οἳ καὶ
<span class="lb" data-page="158" data-line="13" id="p158.13"></span>ψυχρὸν ὕδωρ οὐκ ἐν καιρῷ προσενεγκάμενοι τρομώδεις ἐγένοντο.
<span class="lb" data-page="158" data-line="14" id="p158.14"></span>τὰ γὰρ τοιαῦτα πάντα ψυχρὰν δυσκρασίαν ἐργάζεται,
<span class="lb" data-page="158" data-line="15" id="p158.15"></span>πολλάκις μὲν ἐν ὅλῳ τῷ σώματι καὶ κατ’ αὐτὴν τῶν
<span class="lb" data-page="158" data-line="16" id="p158.16"></span>νεύρων τὴν ἀρχὴν, ἐνίοτε δ’ ἔν τισι μέρεσιν, ἅπερ ἀσθενέστερά
<span class="lb" data-page="158" data-line="17" id="p158.17"></span>τε τῇ φύσει καὶ βλαβῆναι τῶν ἄλλων ἐπιτηδειότερα
<span class="lb" data-page="158" data-line="18" id="p158.18"></span>τύχῃ. καὶ μὲν δὴ καὶ οἱ παχεῖς καὶ γλίσχροι χυμοὶ τὰς ὁδοὺς 
<span class="pb" data-page="159" id="p159"></span>
<span class="lb" data-page="159" data-line="1" id="p159.1"></span>τῆς δυνάμεως ἐμφράττοντες, ὡς ἐπιῤῥεῖν ἐλάττονα, τρόμων
<span class="lb" data-page="159" data-line="2" id="p159.2"></span>αἴτια καθίστανται, καὶ μάλιστα ὅταν ἀκριβῶς ἐμφράξωσι καὶ
<span class="lb" data-page="159" data-line="3" id="p159.3"></span>παραλύσωσι μόρια ἄττα νεύρων τινῶν. αἱ γὰρ ὑπόλοιποι
<span class="lb" data-page="159" data-line="4" id="p159.4"></span>τῶν ἰνῶν ἀδυνατοῦσιν ἰσχυρῶς ἐντείνειν τὸν μῦν. ἐπειδὰν
<span class="lb" data-page="159" data-line="5" id="p159.5"></span>μέν τοι τὰ φράττοντα τὰς διὰ τῶν νεύρων ὁδοὺς τῆς δυνάμεως
<span class="lb" data-page="159" data-line="6" id="p159.6"></span>ὑγρὰ μηδέπω τελέως ἐμπεπλασμένα τύχῃ, διασείεσθαι
<span class="lb" data-page="159" data-line="7" id="p159.7"></span>δέ τι καὶ διακινεῖσθαι δύνηται κατὰ τὰς βιαιοτέρας ἐμπτώσεις
<span class="lb" data-page="159" data-line="8" id="p159.8"></span>τῆς δυνάμεως, αἱ τοιαῦται γίγνονται κινήσεις, οἵας ἔμπροσθεν
<span class="lb" data-page="159" data-line="9" id="p159.9"></span>ἔφαμεν ἐν παραλύσεσιν ἀρχομέναις ἐνίοτε συμβαίνειν,
<span class="lb" data-page="159" data-line="10" id="p159.10"></span>ἐπαιρομένου μὲν ἐνίοτε τοῦ κώλου, καταπίπτοντος δ’ αὐτίκα.
<span class="lb" data-page="159" data-line="11" id="p159.11"></span>κατὰ μὲν γὰρ τὴν ἔμπτωσιν τῆς δυνάμεως ὅταν ἐπεγείρασά τε
<span class="lb" data-page="159" data-line="12" id="p159.12"></span>καὶ συναθροίσασα σφοδρότερον ἑαυτὴν ἀπώσηται τὰ τῶν νεύρων
<span class="lb" data-page="159" data-line="13" id="p159.13"></span>ἐμφράγματα, κινεῖται τὸ κῶλον· αὖθις δὲ τῶν διωσθέντων
<span class="lb" data-page="159" data-line="14" id="p159.14"></span>εἰς τὸν ἐξ ἀρχῆς τόπον συῤῥεόντων, καταπίπτει τε καὶ
<span class="lb" data-page="159" data-line="15" id="p159.15"></span>ἀκίνητον κεῖται, μέχρι περ ἂν πάλιν ἐκ δευτέρου ἡ δύναμις
<span class="lb" data-page="159" data-line="16" id="p159.16"></span>ἀθροώτερον ἐμπεσοῦσα διασκεδάσῃ τοὺς χυμοὺς, οἳ κατειλήφεισαν
<span class="lb" data-page="159" data-line="17" id="p159.17"></span>αὐτῆς τὰς ὁδούς. ἀλλὰ περὶ μὲν τούτων ἱκανὰ καὶ
<span class="lb" data-page="159" data-line="18" id="p159.18"></span>ταῦτα. ὁ δὲ παλμός ἐστι διαστολὴ παρὰ φύσιν, ἐν ἅπασι 
<span class="pb" data-page="160" id="p160"></span>
<span class="lb" data-page="160" data-line="1" id="p160.1"></span>δὲ γίγνεται τοῖς μορίοις, ὅσα γε διαστέλλεσθαι πέφυκεν. οὐ
<span class="lb" data-page="160" data-line="2" id="p160.2"></span>γὰρ δὴ τά γε ὀστᾶ καὶ οἱ χόνδροι πάλλονταί ποτε, διότι μὴ
<span class="lb" data-page="160" data-line="3" id="p160.3"></span>διαστέλλεσθαι δύνανται. ταῦτ’ ἄρα καὶ κατὰ τὸ δέρμα συμπίπτει
<span class="lb" data-page="160" data-line="4" id="p160.4"></span>πολλάκις, ἔστι δ’ ὅτε καὶ κατὰ τοὺς ὑποκειμένους
<span class="lb" data-page="160" data-line="5" id="p160.5"></span>αὐτῷ μύας, <span class="milestone ed2page" data-n="68" data-unit="ed2page" id="ed2page.68"></span>ἀτὰρ οὐχ ἥκιστα καὶ κατὰ γαστέρα καὶ κύστιν
<span class="lb" data-page="160" data-line="6" id="p160.6"></span>καὶ τὴν μήτραν ἔντερά τε καὶ ἧπαρ καὶ σπλῆνα καὶ διάφραγμα
<span class="lb" data-page="160" data-line="7" id="p160.7"></span>καὶ, συλλήβδην εἰπεῖν, ἅπανθ’ ὅσα διαστέλλεσθαι
<span class="lb" data-page="160" data-line="8" id="p160.8"></span>πέφυκεν, ὥστε καὶ ταῖς ἀρτηρίαις καὶ αὐτῇ τῇ καρδίᾳ φαίνεται
<span class="lb" data-page="160" data-line="9" id="p160.9"></span>συμπίπτων, ἑτέρας ταύτης κινήσεως ἐν ταύταις γιγνομένης
<span class="lb" data-page="160" data-line="10" id="p160.10"></span>παρὰ τὸν σφυγμόν. οὔτ’ οὖν τῆς προαιρετικῆς δυνάμεως
<span class="lb" data-page="160" data-line="11" id="p160.11"></span>οὔτε τῶν προαιρετικῶν ὀργάνων ἴδιόν ἐστι τὸ πάθος,
<span class="lb" data-page="160" data-line="12" id="p160.12"></span>ὥσπερ ὁ τρόμος τε καὶ ὁ σπασμὸς, ἀλλ’, ὡς ἀρτίως εἴρηται,
<span class="lb" data-page="160" data-line="13" id="p160.13"></span>πᾶσι τοῖς διαστέλλεσθαι δυναμένοις ἐγγίγνεται σώμασιν. ἔστι
<span class="lb" data-page="160" data-line="14" id="p160.14"></span>δὲ δήπου ταῦτα πάντα μαλακὰ τὴν φύσιν, ὡς διάστασίν τε
<span class="lb" data-page="160" data-line="15" id="p160.15"></span>καὶ συνίζησιν ὑπομένειν δύνασθαι. τὴν δ’ αἰτίαν τοῦ συμπτώματος
<span class="lb" data-page="160" data-line="16" id="p160.16"></span>ἀπὸ τῶν ἐναργέστατα φαινομένων θηρεύειν προσῆκε,
<span class="lb" data-page="160" data-line="17" id="p160.17"></span>τούτων δὴ τῶν κατὰ τὰ βλέφαρά τε καὶ ὀφρῦς καὶ μέτωπον
<span class="lb" data-page="160" data-line="18" id="p160.18"></span>καὶ μῆλα συμπιπτόντων παλμῶν· ὁρᾶται γὰρ ἐν αὐτοῖς
<span class="lb" data-page="160" data-line="19" id="p160.19"></span>ἐξαιρόμενόν τε καὶ διαφυσώμενον τὸ δέρμα, καθ’ ὃν αἱ 
<span class="pb" data-page="161" id="p161"></span>
<span class="lb" data-page="161" data-line="1" id="p161.1"></span>ἀρτηρίαι διαστέλλονται τρόπον. ὅπερ οὖν ἐπ’ ἐκείνων ἐζήτηται,
<span class="lb" data-page="161" data-line="2" id="p161.2"></span>πότερον ἐξ αὐτῶν διαστελλόμεναι συνεπισπῶνται τῇ
<span class="lb" data-page="161" data-line="3" id="p161.3"></span>διαστολῇ τὸ πληρῶσον, ὥσπερ αἱ φύσαι τῶν χαλκέων, ἢ
<span class="lb" data-page="161" data-line="4" id="p161.4"></span>πληρούμεναι δίκην ἀσκῶν διαστέλλονται, τοῦτό σε χρὴ κᾀπὶ
<span class="lb" data-page="161" data-line="5" id="p161.5"></span>τῶν παλλομένων μορίων διορίσασθαι πρῶτον. ἔοικε δὲ τῷ
<span class="lb" data-page="161" data-line="6" id="p161.6"></span>μὲν γένει τῆς ζητήσεως ὁμοιοῦσθαι τῷ κατὰ τὰς ἀρτηρίας,
<span class="lb" data-page="161" data-line="7" id="p161.7"></span>τῷ δ’ ἑτοίμῳ τῆς εὑρέσεως ἀποκεχωρίσθαι. οὐ γὰρ δὴ ὥσπερ
<span class="lb" data-page="161" data-line="8" id="p161.8"></span>ταῖς ἀρτηρίαις ἀεί τε καὶ κατὰ φύσιν σφυζούσαις εἰκὸς εἶναί
<span class="lb" data-page="161" data-line="9" id="p161.9"></span>τινα δύναμιν ἔμφυτον, οὕτω καὶ τοῖς παλλομένοις μέρεσι.
<span class="lb" data-page="161" data-line="10" id="p161.10"></span>διὰ παντὸς γὰρ ἂν ὑπῆρχεν αὐτοῖς, καὶ ὑγιαίνουσι μᾶλλον.
<span class="lb" data-page="161" data-line="11" id="p161.11"></span>ὁπότε οὖν οὔτε διὰ παντὸς οὔτε ὑγιαίνουσι, δῆλον ὡς οὐδ’
<span class="lb" data-page="161" data-line="12" id="p161.12"></span>ἐξ ἑαυτῶν διαστέλλονται. καὶ μὴν εἴπερ οὐκ ἐξ ἑαυτῶν,
<span class="lb" data-page="161" data-line="13" id="p161.13"></span>πάντως δήπου πρός τινος οὐσίας ἔνδοθεν ἐπιῤῥεούσης αὐτοῖς.
<span class="lb" data-page="161" data-line="14" id="p161.14"></span>διττὴν δ’ εἶναι ταύτην εἰκὸς, ἤτοι χυμὸν ἢ ἀερώδη τινὰ φύσιν.
<span class="lb" data-page="161" data-line="15" id="p161.15"></span>χυμὸν μὲν οὖν οὐχ ὁμολογεῖ τὸ τάχος <span class="milestone ed1page" data-n="231" data-unit="ed1page" id="ed1page.231"></span>οὔτε τῆς
<span class="lb" data-page="161" data-line="16" id="p161.16"></span>γενέσεως οὔτε τῆς λύσεως τοῦ παλμοῦ· καὶ γὰρ ἐξαίφνης
<span class="lb" data-page="161" data-line="17" id="p161.17"></span>γίγνεται καὶ παύεται παραχρῆμα. χυμὸς δ’ οὐδεὶς οὕτως οὔτε ﻿
<span class="pb" data-page="162" id="p162"></span>
<span class="lb" data-page="162" data-line="1" id="p162.1"></span>ἐπιῤῥεῖ ταχέως οὔτ’ ἀποῤῥεῖ, καὶ μάλιστ’ ἐν οἷς ἄρτι λέλεκται
<span class="lb" data-page="162" data-line="2" id="p162.2"></span>μέρεσι τοῖς κατὰ τὸ πρόσωπον, ἐπὶ ψιλοῖς σχεδόν τι τοῖς
<span class="lb" data-page="162" data-line="3" id="p162.3"></span>ὀστοῖς ἐπιτεταμένου τοῦ δέρματος· ἅστε ἀνάγκη τὴν ἐργαζομένην
<span class="lb" data-page="162" data-line="4" id="p162.4"></span>τοὺς παλμοὺς αἰτίαν ἀερώδη τινὰ οὐσίαν ὑπάρχειν.
<span class="lb" data-page="162" data-line="5" id="p162.5"></span>ἀλλ’ εἴπερ ὀλίγη τε εἴη αὕτη καὶ λεπτομερὴς, ἑτοίμως ἂν
<span class="lb" data-page="162" data-line="6" id="p162.6"></span>διέῤῥει τοῦ σώματος. ἔοικε δ’ ἄρα παχυμερής τις εἶναι καὶ
<span class="lb" data-page="162" data-line="7" id="p162.7"></span>ἀτμώδης καὶ τὸ πλῆθος ἀξιόλογον, ὡς πρὸς τὸ χωρίον, ἐν
<span class="lb" data-page="162" data-line="8" id="p162.8"></span>ᾧπερ ἂν ἑκάστοτε συνίσταται. διαστέλλεται οὖν, ὡς εἰκὸς,
<span class="lb" data-page="162" data-line="9" id="p162.9"></span>καὶ ἐξαίρει καὶ διαφυσᾷ τὸ μέρος, ἄχρι περ ἂν ὠθουμένη τε
<span class="lb" data-page="162" data-line="10" id="p162.10"></span>καὶ βιαζομένη πρὸς τὸ συγγενὲς ἀναπνεύσῃ, ὁμοίου συμβαίνοντος
<span class="lb" data-page="162" data-line="11" id="p162.11"></span>τοῦ κατὰ τὰς ἐν τοῖς ἑψομένοις χυλοῖς πομφόλυγας,
<span class="lb" data-page="162" data-line="12" id="p162.12"></span>πλήν γε ὅτι ῥήγνυνται μὲν αἱ πομφόλυγες, τὸ παλλόμενον δ’
<span class="lb" data-page="162" data-line="13" id="p162.13"></span>οὐ ῥήγνυται σῶμα διὰ τὴν ἰσχὺν, ἀλλ’ ἐξαίρεται μὲν, ἄχρι
<span class="lb" data-page="162" data-line="14" id="p162.14"></span>περ ἂν ὠθῆταί τε καὶ διεξέρχηται δι’ αὐτοῦ τὸ πνεῦμα, καταπίπτει
<span class="lb" data-page="162" data-line="15" id="p162.15"></span>δ’ αὖθις εἰς τὴν ἐξ ἀρχῆς ἕδραν, ἐπειδὰν ἐκκενωθῇ τε
<span class="lb" data-page="162" data-line="16" id="p162.16"></span>καὶ διεξέλθῃ τὸ πᾶν. εὐλόγως δὲ καὶ τοῖς ψυχθεῖσιν ὁτιοῦν
<span class="lb" data-page="162" data-line="17" id="p162.17"></span>μόριον οἱ παλμοὶ συμβαίνουσιν. ὃ γὰρ ἐν τῷ κατὰ φύσιν
<span class="lb" data-page="162" data-line="18" id="p162.18"></span>ἔχειν ἀπέῤῥει λεπτυνόμενόν τε καὶ κατεργαζόμενον ἀκριβῶς
<span class="lb" data-page="162" data-line="19" id="p162.19"></span>ὑπὸ τοῦ συμφύτου τοῖς ζώοις θερμοῦ, τοῦτο νῦν ἀῤῥωστήσαντος 
<span class="pb" data-page="163" id="p163"></span>
<span class="lb" data-page="163" data-line="1" id="p163.1"></span>αὐτοῦ διὰ τὴν ψύξιν ἀτμωδέστερον καὶ παχυμερέστερον
<span class="lb" data-page="163" data-line="2" id="p163.2"></span>γίγνεται· ὥστ’ οὐχ ἑτοίμως διαπνεῖται, καθάπερ ἔμπροσθεν,
<span class="lb" data-page="163" data-line="3" id="p163.3"></span>ἀλλ’ ἴσχεταί τε κατὰ τὸ δέρμα καὶ στενοχωρούμενον
<span class="lb" data-page="163" data-line="4" id="p163.4"></span>ἐν τῇ διεξόδῳ βραδύνει κατὰ τὴν ὁδόν. εἰ δὲ καὶ αὐτὸ τὸ
<span class="lb" data-page="163" data-line="5" id="p163.5"></span>δέρμα πυκνωθείη, διπλασιασθήσεται τὸ σύμπτωμα, τοῦ
<span class="lb" data-page="163" data-line="6" id="p163.6"></span>
<span class="milestone ed2page" data-n="69" data-unit="ed2page" id="ed2page.69"></span>πάχους τῆς διαῤῥεούσης οὐσίας προσλαβόντος τὴν στενότητα
<span class="lb" data-page="163" data-line="7" id="p163.7"></span>τῶν ὁδῶν. οὕτω μὲν οὖν ἐν τοῖς παλμοῖς ἐξαίρεταί τε
<span class="lb" data-page="163" data-line="8" id="p163.8"></span>καὶ διαστέλλεται τὸ δέρμα. οὕτω δὲ καὶ οἱ μύες, ὅταν ἐν
<span class="lb" data-page="163" data-line="9" id="p163.9"></span>αὐτοῖς ἀθροίζηται τὸ τοιοῦτον περίττωμα, συνεξαίρουσιν
<span class="lb" data-page="163" data-line="10" id="p163.10"></span>ἐνίοτε διαστελλόμενοι τὸ κῶλον ἅπαν. ἀλλ’ ἡ τοιαύτη κίνησις
<span class="lb" data-page="163" data-line="11" id="p163.11"></span>ἐναργέστατα διαφέρει τῆς σπασμώδους τῷ μήτ’ ἐκτείνειν
<span class="lb" data-page="163" data-line="12" id="p163.12"></span>ἀκριβῶς μήτε κάμπτειν τὸ κῶλον. ἐπὶ γάρτοι τῶν παλμῶν
<span class="lb" data-page="163" data-line="13" id="p163.13"></span>ἐκτείνεται μὲν ἢ κάμπτεται τὸ κῶλον οὐδὲν ὅ τι καὶ ἄξιον λόγου,
<span class="lb" data-page="163" data-line="14" id="p163.14"></span>διασείεται δέ πως ἐφ’ ἑκάτερα, μέχρις ἂν ὁ μῦς παύσηται
<span class="lb" data-page="163" data-line="15" id="p163.15"></span>παλλόμενος, ἐν μὲν ταὐτῷ τρόπῳ τῆς κινήσεως ἐπιτελουμένης,
<span class="lb" data-page="163" data-line="16" id="p163.16"></span>ἐν ᾧπερ καὶ ὁ τρόμος, διαλλαττούσης δ΄ ἐν τῷ κατὰ
<span class="lb" data-page="163" data-line="17" id="p163.17"></span>μεγάλα γίγνεσθαι διαστήματα, κατὰ σμικρὰ τοῦ τρόμου
<span class="lb" data-page="163" data-line="18" id="p163.18"></span>συμπίπτοντος. ὁ γάρτοι παλλόμενος μῦς ὅταν ἀξιόλογος
<span class="lb" data-page="163" data-line="19" id="p163.19"></span>ᾖ τὸ μέγεθος, ἐν μὲν τῷ διαστέλλεσθαι συνεξαίρει τὸ 
<span class="pb" data-page="164" id="p164"></span>
<span class="lb" data-page="164" data-line="1" id="p164.1"></span>κῶλον ὅλον ἑαυτῷ πολλάκις, ἐν δὲ τῷ συστέλλεσθαι συγχωρεῖ
<span class="lb" data-page="164" data-line="2" id="p164.2"></span>φέρεσθαι κάτω, καθάπερ ἄψυχον, ὥστ’ εἶναι τὴν κίνησιν
<span class="lb" data-page="164" data-line="3" id="p164.3"></span>ἅπασαν παρὰ φύσιν, οὐχ ὥσπερ ἐπὶ τοῦ τρόμου μικτήν
<span class="lb" data-page="164" data-line="4" id="p164.4"></span>γέ πως καὶ σύνθετον. ὁποία δὲ ἡ τῶν παλλομένων κώλων
<span class="lb" data-page="164" data-line="5" id="p164.5"></span>γίγνεται κίνησις, ὀλίγη τε ἅμα καὶ βραδεῖα καὶ ἀραιὰ, τοιαύτη
<span class="lb" data-page="164" data-line="6" id="p164.6"></span>τοῖς ῥιγοῦσι συμπίπτει, πολλή τε ἅμα καὶ πυκνὴ καὶ ταχεῖα.
<span class="lb" data-page="164" data-line="7" id="p164.7"></span>λέγω δὴ πολλὴν μὲν αὐτῷ τῷ τῶν κινήσεων ἀριθμῷ·
<span class="lb" data-page="164" data-line="8" id="p164.8"></span>ταχεῖαν δὲ τῷ ῥοίζῳ τῆς φορᾶς· πυκνὴν δὲ τῷ βραχυχρονίῳ
<span class="lb" data-page="164" data-line="9" id="p164.9"></span>τῶν ἡσυχιῶν. ἔστι δ’ οὐχ ὡσαύτως ἡ κίνησις ἥδε
<span class="lb" data-page="164" data-line="10" id="p164.10"></span>παλμῷ καὶ σπασμῷ ὅλη παρὰ φύσιν, ἀλλ’ ἕτερον μὲν τρόπον
<span class="lb" data-page="164" data-line="11" id="p164.11"></span>ἤπερ ὁ τρόμος. ἐπίμικτος δ’ οὖν καὶ αὕτη πώς
<span class="lb" data-page="164" data-line="12" id="p164.12"></span>ἐστιν ἔκ τε τῆς παρὰ φύσιν αἰτίας καὶ τῆς τοῦ ζώου δυνάμεως,
<span class="lb" data-page="164" data-line="13" id="p164.13"></span>καὶ πλέον γ’ ἐπὶ ταύτης ἐστὶν ἤπερ ἐν τοῖς
<span class="lb" data-page="164" data-line="14" id="p164.14"></span>τρόμοις τὸ τῆς δυνάμεως, μᾶλλόν τ’, εἰ χρὴ τἀληθὲς.
<span class="lb" data-page="164" data-line="15" id="p164.15"></span>εἰπεῖν, ἡ μὲν κίνησις ἅπασα συμφύτου δυνάμεώς ἐστιν, ἣν
<span class="lb" data-page="164" data-line="16" id="p164.16"></span>ὀνομάζειν ἔθος ἡμῖν ἐκκριτικήν τε καὶ ἀποκριτικήν· ἡ δὲ
<span class="lb" data-page="164" data-line="17" id="p164.17"></span>τὴν δύναμιν ἀναγκάζουσά τε καὶ βιαζομένη κινεῖσθαι βιαίως
<span class="lb" data-page="164" data-line="18" id="p164.18"></span>αἰτία παρὰ φύσιν ἐστίν. 
</p>
</section>
<span class="pb" data-page="165" id="p165"></span>
<section id="s2.3" title="Chapter 2.3">
<p>
<span class="lb" data-page="165" data-line="1" id="p165.1"></span>Ὅστις μὲν οὖν ἱκανῶς κατενόησε τὰς ἐνεργείας
<span class="lb" data-page="165" data-line="2" id="p165.2"></span>τῆς δυνάμεως ταύτης, ὑγιαίνοντος ἀμέμπτως τοῦ ζώου,
<span class="lb" data-page="165" data-line="3" id="p165.3"></span>καὶ ἄλλως ἐστὶ συνετὸς, οὐδὲν δεῖ τούτῳ μακροτέρου λόγου.
<span class="lb" data-page="165" data-line="4" id="p165.4"></span>ὅστις δ’ οὔτ’ ἐκείνας ἔγνω καὶ τὴν διάνοιαν ἀμβλύτερος ἔφυ,
<span class="lb" data-page="165" data-line="5" id="p165.5"></span>τούτῳ συμβουλεύσαιμ’ ἂν, εἰ μὲν μηδ’ ὅλως ἀληθείας ἐρᾷ,
<span class="lb" data-page="165" data-line="6" id="p165.6"></span>χωρίζεσθαι τοῦδε τοῦ γράμματος· εἰ δ’ ἐσπούδακέ τε καὶ τιμᾷ
<span class="lb" data-page="165" data-line="7" id="p165.7"></span>τὸ ἀληθὲς, ἐπὶ τὰ τῶν φυσικῶν δυνάμεων ὑπομνήματα πρότερον
<span class="lb" data-page="165" data-line="8" id="p165.8"></span>ἀπελθόντι καὶ γυμνασαμένῳ ἱκανῶς ἐν αὐτοῖς, οὕτως
<span class="lb" data-page="165" data-line="9" id="p165.9"></span>ἐπὶ τόνδε τὸν λόγον ἐπανελθεῖν. εἰ μὴ γὰρ τοῦτο ποιήσειεν,
<span class="lb" data-page="165" data-line="10" id="p165.10"></span>οὔτε τῶν ὑφ’ ἡμῶν λεχθησομένων παρακολουθήσει ταῖς ἀποδείξεσιν
<span class="lb" data-page="165" data-line="11" id="p165.11"></span>οὔτε τῶν ἔμπροσθεν εἰρημένων κατανοήσει τὸ ἀναπόδεικτον.
<span class="lb" data-page="165" data-line="12" id="p165.12"></span>ἐγὼ μὲν οὖν προὐθέμην ἐν τῇδε τῇ πραγματείᾳ
<span class="lb" data-page="165" data-line="13" id="p165.13"></span>μηδεμίαν ἐξελέγξαι δόξαν. ἔνεστι δὲ τῷ βουλομένῳ τὴν εἰκοστὴν
<span class="lb" data-page="165" data-line="14" id="p165.14"></span>καὶ τετάρτην Ἀθηναίου βίβλον ἀναγνόντι τὰς ὑπὸ
<span class="lb" data-page="165" data-line="15" id="p165.15"></span>τῶν ἐκείνου πρεσβυτέρων ἰατρῶν τε καὶ φιλοσόφων εἰρημένας
<span class="lb" data-page="165" data-line="16" id="p165.16"></span>αἰτίας περὶ ῥίγους, εἰς ὅσον ἥκουσιν ἀτοπίας καταμαθεῖν·
<span class="lb" data-page="165" data-line="17" id="p165.17"></span>ἐξελέγχει γὰρ ἁπάσας αὐτὰς ὁ Ἀθήναιος. ἔνεστι δὲ καὶ αὐτὴν
<span class="lb" data-page="165" data-line="18" id="p165.18"></span>Ἀθηναίου δόξαν βασανίσαι, πιθανώτερον μέν τι τῶν ἔμπροσθεν 
<span class="pb" data-page="166" id="p166"></span>
<span class="lb" data-page="166" data-line="1" id="p166.1"></span>ἔχουσαν, οὐ μὴν οὐδ’ αὐτὴν ἀληθεύουσαν. ἀλλὰ ταῦτα
<span class="lb" data-page="166" data-line="2" id="p166.2"></span>μὲν ὅτῳ φροντὶς ἀληθείας οἶδ’ ὅτι καθ’ ὃν ὑφήγηται τρόπον,<span class="milestone ed2page" data-n="70" data-unit="ed2page" id="ed2page.70"></span>
<span class="lb" data-page="166" data-line="3" id="p166.3"></span>οὕτω πειράσεται ποιεῖν. ἐγὼ δ’ ὡς ἀνεγνωκόσι
<span class="lb" data-page="166" data-line="4" id="p166.4"></span>τὰ περὶ φυσικῶν δυνάμεων ὑφ’ ἡμῶν γεγραμμένα διαλέξομαι
<span class="lb" data-page="166" data-line="5" id="p166.5"></span>βραχέα πρότερον ἀναμνήσας ὧν ἐν αὐτοῖς ἀπέδειξα περί τε μήτρας
<span class="lb" data-page="166" data-line="6" id="p166.6"></span>καὶ γαστρὸς, ἐντέρων τε καὶ κύστεως. αἵ τε γὰρ μῆτραι
<span class="lb" data-page="166" data-line="7" id="p166.7"></span>κατ’ οὐδένα τρόπον ἕτερον ἐδείχθησαν εἰς ἀποκύησιν ὁρμῶσαι
<span class="lb" data-page="166" data-line="8" id="p166.8"></span>τῶν ἐμβρύων ἢ διὰ τὴν τῆς ἀποκριτικῆς δυνάμεως ἐνέργειαν. αἱ
<span class="lb" data-page="166" data-line="9" id="p166.9"></span>γοῦν ἐννέα μησὶν ἀνεχόμεναι τοῦ τε βάρους τοῦ κατὰ τὸ ἔμβρυον
<span class="lb" data-page="166" data-line="10" id="p166.10"></span>καὶ τῆς σφῶν αὐτῶν διατάσεως, καὶ οὕτως ἀκριβῶς ἐν
<span class="lb" data-page="166" data-line="11" id="p166.11"></span>ἅπαντι τούτῳ χρόνῳ μεμυκυῖαι τὸ στόμιον, ὡς μηδὲ πυρῆνα
<span class="lb" data-page="166" data-line="12" id="p166.12"></span>μήλης παραδέχεσθαι, τελειουμένων ἐν αὐταῖς τῶν κυουμένων,
<span class="lb" data-page="166" data-line="13" id="p166.13"></span>ἐπὶ τὴν ἀπόκρισιν αὐτῶν παραγίνονται τὴν ἐναντίαν ἑαυταῖς
<span class="lb" data-page="166" data-line="14" id="p166.14"></span>περιτιθεῖσαι κατάστασιν. ὁ μὲν γὰρ στόμαχος αὐτῶν ὁ πρότερον
<span class="lb" data-page="166" data-line="15" id="p166.15"></span>μεμυκὼς ἀνοίγνυται τηλικοῦτον, ὡς γίγνεσθαι δίοδον
<span class="lb" data-page="166" data-line="16" id="p166.16"></span>εὐπετῆ τοῖς τικτομένοις. οἱ δὲ χιτῶνες οἱ πρότερον ἐπὶ πλεῖστον
<span class="lb" data-page="166" data-line="17" id="p166.17"></span>ἐκτεταμένοι συστέλλονται πανταχόθεν ἀπωθοῦσί τε γε
<span class="lb" data-page="166" data-line="18" id="p166.18"></span>τὸ ἔμβρυον, ὡς διεκπεσεῖν ὅτι τάχιστα τοῦ τῶν ὑστερῶν
<span class="lb" data-page="166" data-line="19" id="p166.19"></span>αὐχένος. ἡ δ’ οὕτω κηδεμονικὴ τῶν ἐμβρύων δύναμις, ﻿
<span class="pb" data-page="167" id="p167"></span>
<span class="lb" data-page="167" data-line="1" id="p167.1"></span>ὡς ἀνέχεσθαι μὲν ἐννέα μηνῶν χρόνῳ βαρυνομένη, τελειωθέντων
<span class="lb" data-page="167" data-line="2" id="p167.2"></span>δ’ ὅπως ἀσφαλῶς ἐκκριθῇ προνοουμένη, περὶ τὸν τρίτον
<span class="lb" data-page="167" data-line="3" id="p167.3"></span>ἢ τέταρτον ἢ ὁντιναοῦν ἄλλον μῆνα διαφθαρὲν εὐθέως ἐκβάλλει
<span class="lb" data-page="167" data-line="4" id="p167.4"></span>τὸ ἔμβρυον, ἀνοίγουσα καὶ νῦν ὁμοίως τὸν στόμαχον,
<span class="lb" data-page="167" data-line="5" id="p167.5"></span>ὡς ὁπότ’ ἤνοιγεν ἐπιστάντος τοῦ τόκου. προθεσμία γὰρ αὐτῇ
<span class="lb" data-page="167" data-line="6" id="p167.6"></span>τοῦ κλείειν τε καὶ ἀνοίγειν οὐχ ὡρισμένη χρόνου περίοδός
<span class="lb" data-page="167" data-line="7" id="p167.7"></span>ἐστιν, ἀλλ’ ὁ τῆς χρείας καιρός. κατὰ δὲ τὸν αὐτὸν τρόπον
<span class="lb" data-page="167" data-line="8" id="p167.8"></span>ἐδείκνυτο καὶ ἡ κοιλία κλείουσα τὸ κάτω στόμιον ἑαυτῆς ἐπὶ
<span class="lb" data-page="167" data-line="9" id="p167.9"></span>ταῖς ἐδωδαῖς, καὶ μηδὲν μεθιεῖσα διεξέρχεσθαι, πρὶν πεφθῆναι
<span class="lb" data-page="167" data-line="10" id="p167.10"></span>τελείως, ὅταν γε μηδὲν ἕτερόν τι αὐτὴν ἀναγκάζῃ διακόψαι
<span class="lb" data-page="167" data-line="11" id="p167.11"></span>τὴν ἐνέργειαν, ὥσπερ τὰς μήτρας ἡ τῶν ἐμβρύων
<span class="lb" data-page="167" data-line="12" id="p167.12"></span>διαφθορά. ἀνάλογον γὰρ δή τι καὶ τῇ γαστρὶ πάθος ἐγγίγνεται
<span class="lb" data-page="167" data-line="13" id="p167.13"></span>διαφθαρέντων ἐν αὐτῇ τῶν σιτίων, ἢ καὶ νὴ Δία πολλάκις
<span class="lb" data-page="167" data-line="14" id="p167.14"></span>ἅμα τῷ ληφθῆναι, μοχθηρῶν οὕτως ὑπαρχόντων ἢ καὶ
<span class="lb" data-page="167" data-line="15" id="p167.15"></span>πολλῶν, ὡς μὴ δύνασθαι φέρειν αὐτά. καὶ διὰ τοῦτο τὰ
<span class="lb" data-page="167" data-line="16" id="p167.16"></span>
<span class="milestone ed1page" data-n="232" data-unit="ed1page" id="ed1page.232"></span>μὲν ἐπιπολάζοντα δι’ ἐμέτων ἐκβάλλει, τὰ δὲ ἤδη ῥέποντα
<span class="lb" data-page="167" data-line="17" id="p167.17"></span>κάτω πρὸς ἐκείνην ἀπωθεῖται τὴν διέξοδον. ἀλλὰ
<span class="lb" data-page="167" data-line="18" id="p167.18"></span>μὴν καὶ χωρὶς σιτίων εἰς ἔμετον πολλάκις ἡ τῆς γαστρὸς 
<span class="pb" data-page="168" id="p168"></span>
<span class="lb" data-page="168" data-line="1" id="p168.1"></span>δύναμις ἐξορμᾷ, ἤτοι διὰ χολὴν, ἢ φλέγμα μοχθηρὸν, ἤ τινα
<span class="lb" data-page="168" data-line="2" id="p168.2"></span>τοιοῦτον ἕτερον χυμὸν, ἢ ἰχῶρα. σύμφυτος γὰρ ἑκάστῳ τῶν
<span class="lb" data-page="168" data-line="3" id="p168.3"></span>τοῦ ζώου μορίων δύναμίς ἐστιν, ἐκκρίνουσα τὸ παρὰ φύσιν
<span class="lb" data-page="168" data-line="4" id="p168.4"></span>ἐν αὐτῷ συνιστάμενον, ὡς ἐν τοῖς ἰδίοις ὑπὲρ αὐτῆς ἀποδέδεικται
<span class="lb" data-page="168" data-line="5" id="p168.5"></span>λόγοις· ἀρκεῖ γὰρ εἴς τε τὰ παρόντα σαφηνείας ἕνεκα
<span class="lb" data-page="168" data-line="6" id="p168.6"></span>τῶν ἔργων ἐπιμνησθῆναι τῆς τοιαύτης δυνάμεως, ὅσα τ’ ἄλλα
<span class="lb" data-page="168" data-line="7" id="p168.7"></span>λέλεκται περί τε μητρῶν καὶ γαστρός. οἵα γάρ τίς ἐστι κατὰ
<span class="lb" data-page="168" data-line="8" id="p168.8"></span>τοὺς ἐμέτους ἐνέργεια τῆς ἐκκριτικῆς ἐν τῇ γαστρὶ δυνάμεως,
<span class="lb" data-page="168" data-line="9" id="p168.9"></span>τοιαύτη κατὰ τὰς βῆχας ἐν θώρακι καὶ πνεύμονι· διδάσκεται
<span class="lb" data-page="168" data-line="10" id="p168.10"></span>δ’ οὐδὲν ζῶον οὔτε ναυτιᾷν οὔτ’ ἐμεῖν οὔτε βήττειν, ἀλλὰ καὶ
<span class="lb" data-page="168" data-line="11" id="p168.11"></span>παμπόλλῳ χρόνῳ πολλάκις ἀπὸ γενετῆς ἀμέμπτως ὑγιαίνοντα
<span class="lb" data-page="168" data-line="12" id="p168.12"></span>καὶ ἄλλα πολλὰ ζῶα καὶ ἄνθρωποι οὔτ’ ἐμέτων ἐπειράθησαν
<span class="lb" data-page="168" data-line="13" id="p168.13"></span>οὔτε βηχός. ἀλλ’ ἐὰν καταλάβῃ τὸ λυποῦν αἴτιον
<span class="lb" data-page="168" data-line="14" id="p168.14"></span>ἤτοι τὸ στόμα τῆς κοιλίας ἢ τὰς ὁδοὺς τῆς ἀναπνοῆς, εὐθὺς
<span class="lb" data-page="168" data-line="15" id="p168.15"></span>ἐμεῖ τε καὶ βήττει τὸ ζῶον, ἐν μὲν τοῖς ἐμέτοις ὁμοίως κινουμένης
<span class="lb" data-page="168" data-line="16" id="p168.16"></span>τῆς γαστρὸς, ὡς ἐν τοῖς τόκοις αἱ μῆτραι, κατὰ δὲ
<span class="lb" data-page="168" data-line="17" id="p168.17"></span>τὰς βῆχας ἑτέρως. οὐ γὰρ ἐγχωρεῖ τῷ πνεύμονι τοιαύτην
<span class="lb" data-page="168" data-line="18" id="p168.18"></span>κινηθέντι κίνησιν ἀπώσασθαι τὸ λυποῦν, ἐξευρούσης τῆς 
<span class="pb" data-page="169" id="p169"></span>
<span class="lb" data-page="169" data-line="1" id="p169.1"></span>φύσεως ἐπικουρίαν τινὰ περιττῶς σοφήν. ἅτε γὰρ εἰς τὰς
<span class="lb" data-page="169" data-line="2" id="p169.2"></span>τραχείας ἀρτηρίας εἰσπνεομένου τοῦ ἔξωθεν ἀέρος, αἳ δὴ χονδρώδεις
<span class="lb" data-page="169" data-line="3" id="p169.3"></span>τέ εἰσι καὶ <span class="milestone ed2page" data-n="71" data-unit="ed2page" id="ed2page.71"></span>σκληραὶ καὶ συστέλλεσθαι περὶ τὸ
<span class="lb" data-page="169" data-line="4" id="p169.4"></span>ἐνυπάρχον αὐταῖς ἀδύνατοι, σφοδράν τινα τοιαύτην ἐπετεχνήσατο
<span class="lb" data-page="169" data-line="5" id="p169.5"></span>τοῦ πνεύματος ἔξω φορὰν, ἣν ὀνομάζουσι βῆχα.
<span class="lb" data-page="169" data-line="6" id="p169.6"></span>τούτου τοῦ γένους ἐστὶ καὶ ὁ πταρμὸς, ὑπὲρ τοῦ διώσασθαι
<span class="lb" data-page="169" data-line="7" id="p169.7"></span>τὰ κατὰ τὰς ῥῖνας, αἳ δὴ καὶ αὐταὶ τῆς ἀναπνοῆς εἰσιν ὁδοὶ
<span class="lb" data-page="169" data-line="8" id="p169.8"></span>ὑπὸ τῆς φύσεως εὑρημέναι. ἐκκαθαίρει γὰρ αὐτὸ τὸ πνεῦμα
<span class="lb" data-page="169" data-line="9" id="p169.9"></span>τὰς ὁδοὺς ἑαυτῷ, βιαίως τε καὶ σφοδρῶς φερόμενον, ὥσπερ
<span class="lb" data-page="169" data-line="10" id="p169.10"></span>τοὺς αὐλούς τε καὶ τὰς σύριγγας οἱ δημιουργοί. ὅστις μὲν
<span class="lb" data-page="169" data-line="11" id="p169.11"></span>οὖν ἐστιν ὁ τρόπος τῆς κινήσεως, ἵνα γένηται τοῦτο, προϊὼν
<span class="lb" data-page="169" data-line="12" id="p169.12"></span>ὁ λόγος ἐπιδείξει· τὸ δ’ εἰς τὰ προκείμενα χρήσιμον ἤδη λαμβάνωμεν,
<span class="lb" data-page="169" data-line="13" id="p169.13"></span>ὡς αἱ τοιαῦται κινήσεις ἔργα μὲν φύσεως ὑπάρχουσιν,
<span class="lb" data-page="169" data-line="14" id="p169.14"></span>ἐν δὲ τοῖς παρὰ φύσιν ἀριθμοῦνται συμπτώμασι, διὰ τὰς
<span class="lb" data-page="169" data-line="15" id="p169.15"></span>ἀναγκαζούσας οὕτω κινεῖσθαι τὴν φύσιν αἰτίας. ἐπὶ μὲν οὖν
<span class="lb" data-page="169" data-line="16" id="p169.16"></span>ἐντέρων τε καὶ μητρῶν καὶ κύστεων αἱ κινήσεις ὅμοιαι τῆς ἐκκριτικῆς
<span class="lb" data-page="169" data-line="17" id="p169.17"></span>δυνάμεώς εἰσιν, ἄν τε τῶν κατὰ φύσιν ἄν τε τῶν
<span class="lb" data-page="169" data-line="18" id="p169.18"></span>παρὰ φύσιν ἐκκρίνηταί τι. καὶ διὰ τοῦτο σαφῶς οὐκ ἀφώρισται 
<span class="pb" data-page="170" id="p170"></span>
<span class="lb" data-page="170" data-line="1" id="p170.1"></span>τὰ συμπτώματα, καί τοι τά γε κατὰ τοὺς τεινεσμούς
<span class="lb" data-page="170" data-line="2" id="p170.2"></span>τε καὶ δυσεντερίας καὶ λειεντερίας ἐκκρινόμενα συμπτώματά
<span class="lb" data-page="170" data-line="3" id="p170.3"></span>ἐστιν, ὥσπερ, οἶμαι, καὶ τὰ κατὰ τὰς στραγγουρίας τε καὶ
<span class="lb" data-page="170" data-line="4" id="p170.4"></span>τὴν εἰς οὖρα διάῤῥοιαν. ἂν δ’ ἀκριβολογῆταί τις καὶ ἡ ψοφώδης
<span class="lb" data-page="170" data-line="5" id="p170.5"></span>φύσα, καθάπερ γε καὶ ὁ τρυσμὸς καὶ ἡ ἐρυγὴ καὶ ὁ
<span class="lb" data-page="170" data-line="6" id="p170.6"></span>βορβορυγμὸς, ὅσα τε ἄλλα τοιαῦτα. καὶ λεχθήσεταί γε περὶ
<span class="lb" data-page="170" data-line="7" id="p170.7"></span>τούτων ἐν τοῖς ἐφεξῆς. 
</p>
</section>
<section id="s2.4" title="Chapter 2.4">
<p>
<span class="lb" data-page="170" data-line="8" id="p170.8"></span>Ἐπὶ δέ γε τῆς γαστρὸς ἐναργέστερον ἤδη τὸ
<span class="lb" data-page="170" data-line="9" id="p170.9"></span>κατὰ τοὺς ἐμέτους ἐστὶ, καὶ πολλοὶ καὶ τούτους οὐκ ἔργον
<span class="lb" data-page="170" data-line="10" id="p170.10"></span>φύσεως, ἀλλὰ συμπτώματα εἶναί φασιν· ἐν δὲ ταῖς βηξὶ καὶ
<span class="lb" data-page="170" data-line="11" id="p170.11"></span>τοῖς πταρμοῖς, ἐναργέστερον μὲν κᾀνταῦθα τὸ κατὰ τὰς βῆχας,
<span class="lb" data-page="170" data-line="12" id="p170.12"></span>οὐχ ὁμοίως δ’ οἱ πταρμοὶ δοκοῦσιν εἶναι παρὰ φύσιν.
<span class="lb" data-page="170" data-line="13" id="p170.13"></span>ἀλλ’ εἰσί γε καὶ οὗτοι καὶ αἱ βῆχες καὶ οἱ ἔμετοι καὶ διάῤῥοιαι
<span class="lb" data-page="170" data-line="14" id="p170.14"></span>καὶ πάνθ’ ὅσα τοιαῦτα τοῦ γένους ἐκείνου τῶν συμπτωμάτων,
<span class="lb" data-page="170" data-line="15" id="p170.15"></span>ἐν οἷς αἴτιόν τι παρὰ φύσιν ἐπὶ τὰς τοιαύτας
<span class="lb" data-page="170" data-line="16" id="p170.16"></span>ἐνεργείας ἐξορμᾷ τὴν φύσιν. ὁ δὲ τρόπος τῆς κινήσεως οὔτ’
<span class="lb" data-page="170" data-line="17" id="p170.17"></span>ἐν ἅπασιν ὁ αὐτὸς οὔθ’ ὑπὸ τῆς αὐτῆς γίγνεται δυνάμεως·
<span class="lb" data-page="170" data-line="18" id="p170.18"></span>ἀλλ’ ὅσα μὲν ὑπὸ τῶν μητρῶν, ἢ τῶν ἐντέρων, ἢ τῆς γαστρὸς,
<span class="lb" data-page="170" data-line="19" id="p170.19"></span>ἢ τῆς κύστεως ἐκκρίνεται, τούτοις μὲν αὐτὰ περιστέλλεται 
<span class="pb" data-page="171" id="p171"></span>
<span class="lb" data-page="171" data-line="1" id="p171.1"></span>τὰ μόρια κατὰ τὸν αὐτὸν τρόπον ὠθοῦντα τὸ περιεχόμενον
<span class="lb" data-page="171" data-line="2" id="p171.2"></span>ἐν αὐτοῖς, ὃν αἱ χεῖρες ἐκθλίβουσιν. ἡ δ’ ἐργαζομένη τὴν
<span class="lb" data-page="171" data-line="3" id="p171.3"></span>κίνησιν αὐτῶν δύναμις ἐκ τῶν τεττάρων ἐστὶ μία τῶν φυσικῶν.
<span class="lb" data-page="171" data-line="4" id="p171.4"></span>ἐπειδάν τι κατὰ τὰς τραχείας ἀρτηρίας περιέχηται
<span class="lb" data-page="171" data-line="5" id="p171.5"></span>σῶμα, χονδρώδεις καὶ σκληρὰς οὔσας, καὶ διὰ τοῦτ’ ἀδυνατούσας
<span class="lb" data-page="171" data-line="6" id="p171.6"></span>περιστέλλεσθαι τῷ περιεχομένῳ, σφοδρὰν τὴν τοῦ
<span class="lb" data-page="171" data-line="7" id="p171.7"></span>πνεύματος ἔξω φορὰν ἡ φύσις ἐργάζεται βῆχα κινοῦσα.
<span class="lb" data-page="171" data-line="8" id="p171.8"></span>γίγνεται δ’ αὐτὴ διὰ τῶν αὐτῶν ὀργάνων, δι’ ὧν ἐπιτελεῖ
<span class="lb" data-page="171" data-line="9" id="p171.9"></span>τὰς μεγάλας τε ἅμα καὶ σφοδρὰς ἐκπνοὰς, ἃς ἐκφυσήσεις
<span class="lb" data-page="171" data-line="10" id="p171.10"></span>ὀνομάζομεν, ὡς εἶναι τὴν βῆχα μηδὲν ἄλλο ἢ σφοδροτάτην τινὰ
<span class="lb" data-page="171" data-line="11" id="p171.11"></span>ἐκφύσησιν, ἵνα πλεῖστόν τε ἅμα καὶ τάχιστα φερόμενον ἔξω
<span class="lb" data-page="171" data-line="12" id="p171.12"></span>τὸ πνεῦμα παρασύρῃ τε καὶ προωθῇ τῇ ῥύμη τὰ ἐμφράττοντα
<span class="lb" data-page="171" data-line="13" id="p171.13"></span>τὰς ὁδοὺς αὐτοῦ. καὶ ὅταν γε κατὰ τὴν ἐκβολὴν τὴν
<span class="lb" data-page="171" data-line="14" id="p171.14"></span>πρώτην ἀδυνατήσῃ διώσασθαι τὰ λυποῦντα, καὶ δὶς καὶ τρὶς
<span class="lb" data-page="171" data-line="15" id="p171.15"></span>ἐμπίπτειν αὐτοῖς οὐκ ὀκνεῖ, καὶ τυγχάνει γε τοῦ τέλους ὡς
<span class="lb" data-page="171" data-line="16" id="p171.16"></span>τὰ πολλὰ, ὅταν αὐτό τε τὸ πνεῦμα φέρηται σφοδρῶς, ἐπιτήδειά
<span class="lb" data-page="171" data-line="17" id="p171.17"></span>τε εὑρίσκῃ προωθεῖσθαι τὰ ἐμφράττοντα· τοιαῦτα δ’
<span class="lb" data-page="171" data-line="18" id="p171.18"></span>ἐστὶν ὅσα μήθ’ ὑδατώδη μήτε γλίσχρα τὴν οὐσίαν ἐστί. τὰ ﻿
<span class="pb" data-page="172" id="p172"></span>
<span class="lb" data-page="172" data-line="1" id="p172.1"></span>μὲν γὰρ ὑδατώδη διὰ τὴν λεπτότητα <span class="milestone ed2page" data-n="72" data-unit="ed2page" id="ed2page.72"></span>περισχίζεται τῷ
<span class="lb" data-page="172" data-line="2" id="p172.2"></span>πνεύματι μᾶλλον ἢ πρόσω φέρεται· τὰ δὲ γλίσχρα τῆς ἀρτηρίας
<span class="lb" data-page="172" data-line="3" id="p172.3"></span>ἀντέχεται δυσαπολύτως. ὅταν οὖν ποτε τοιούτοις
<span class="lb" data-page="172" data-line="4" id="p172.4"></span>ὑγροῖς τὸ πνεῦμα διαγωνίζηται, πάνυ πολλάκις ἐμπίπτει
<span class="lb" data-page="172" data-line="5" id="p172.5"></span>βιαίως, καὶ αἱ σφοδρόταταί τε καὶ μετὰ συντονίας πλείστης
<span class="lb" data-page="172" data-line="6" id="p172.6"></span>γιγνόμεναι βῆχες ἐπὶ τοιούτοις αἰτίοις συνίστανται. μᾶλλον
<span class="lb" data-page="172" data-line="7" id="p172.7"></span>δ’ ἐκφράττουσι τὰ δυσαπόλυτά τε καὶ δυσανάγωγα τῶν κατὰ
<span class="lb" data-page="172" data-line="8" id="p172.8"></span>τὰς ἀρτηρίας ὑγρῶν οἱ πταρμοὶ, σφοδροτέραν μὲν ἔτι καὶ
<span class="lb" data-page="172" data-line="9" id="p172.9"></span>τῶν βηχῶν ἔχοντες τὴν ὁρμὴν τοῦ πνεύματος, αἰτίαν δὲ τῆς
<span class="lb" data-page="172" data-line="10" id="p172.10"></span>γενέσεως ἑτέραν· τῶν γὰρ ἐν τῇ ῥινὶ λυπηρῶν ἕνεκεν, οὐ τῶν
<span class="lb" data-page="172" data-line="11" id="p172.11"></span>κατὰ τὴν τραχεῖαν ἀρτηρίαν ἐκπέμπεται βιαίως τὸ πνεῦμα,
<span class="lb" data-page="172" data-line="12" id="p172.12"></span>συνεκπέμπεται δ’ αὐτῷ τι κᾀκ τῶν ἐμπροσθίων κοιλιῶν τοῦ
<span class="lb" data-page="172" data-line="13" id="p172.13"></span>ἐγκεφάλου· καὶ διὰ τοῦτο βῆχες μὲν οὐδὲν ὀνίνασι τὴν κεφαλὴν,
<span class="lb" data-page="172" data-line="14" id="p172.14"></span>οἱ πταρμοὶ δὲ ὅταν μὴ διὰ κατάῤῥουν τινὰ γίγνωνται,
<span class="lb" data-page="172" data-line="15" id="p172.15"></span>μέγιστον ἴαμα κεφαλῆς ἀτμῶν πεπληρωμένης εἰσίν. οὐδὲν δὲ
<span class="lb" data-page="172" data-line="16" id="p172.16"></span>δήπου θαυμαστὸν τὸ ὑπὸ μιᾶς ὁρμῆς ἔκ τε τοῦ πνεύμονος
<span class="lb" data-page="172" data-line="17" id="p172.17"></span>ἐκπέμπεσθαι τὸ πνεῦμα καὶ ἐκ τῆς κεφαλῆς. ἐδείχθη γὰρ ἐν
<span class="lb" data-page="172" data-line="18" id="p172.18"></span>τοῖς περὶ μυῶν λογισμοῖς ὁ μὲν ἐγκέφαλος τῷ θώρακι τὴν 
<span class="pb" data-page="173" id="p173"></span>
<span class="lb" data-page="173" data-line="1" id="p173.1"></span>ἀρχὴν τῆς κινήσεως ἐνδιδοὺς, ὁ δὲ θώραξ τὸν πνεύμονα διαστέλλων
<span class="lb" data-page="173" data-line="2" id="p173.2"></span>τε καὶ συστέλλων. ὅταν οὖν ὁρμήσῃ διώσασθαι τὰ
<span class="lb" data-page="173" data-line="3" id="p173.3"></span>λυποῦντα κατὰ τὰς ῥῖνας, ἀμφοτέραις ἅμα χρῆται ταῖς ὁδοῖς
<span class="lb" data-page="173" data-line="4" id="p173.4"></span>τῆς ἐκπνοῆς, τὴν μὲν ἑτέραν αὐτὸς δι’ ἑαυτοῦ ποιούμενος,
<span class="lb" data-page="173" data-line="5" id="p173.5"></span>τὴν δὲ ἑτέραν οἱονεὶ διὰ χειρῶν τινων μακρῶν τῶν καθηκόντων
<span class="lb" data-page="173" data-line="6" id="p173.6"></span>εἰς τὸν θώρακα νεύρων. διὰ τούτων μὲν γὰρ ἐκεῖνον
<span class="lb" data-page="173" data-line="7" id="p173.7"></span>συστέλλει, διὰ δὲ τῶν ἠθμοειδῶν ὀστῶν αὐτὸς ἐκπέμπει τὸ
<span class="lb" data-page="173" data-line="8" id="p173.8"></span>ἀτμῶδες πνεῦμα. ταυτὶ μὲν οὖν τὰ συμπτώματα προαιρετικῆς
<span class="lb" data-page="173" data-line="9" id="p173.9"></span>ἐστι δυνάμεως· ὁ δὲ ἔμετος ἀνάλογόν τι τούτοις ὑπάρχων,
<span class="lb" data-page="173" data-line="10" id="p173.10"></span>φυσικῆς. ὥσπερ δὲ τῶν ἐμέτων αἱ ναυτίαι προηγοῦνται,
<span class="lb" data-page="173" data-line="11" id="p173.11"></span>τὸν αὐτὸν τρόπον τοῦ βήττειν τὸ κέρχνειν. καὶ μέν γε
<span class="lb" data-page="173" data-line="12" id="p173.12"></span>καὶ ὥσπερ ἐναυτίασαν μέν τινες, οὐκ ἤμεσαν δὲ, κατὰ τὸν
<span class="lb" data-page="173" data-line="13" id="p173.13"></span>αὐτὸν τρόπον ὁ μὲν κέρχνος αὐτοῖς ἐγένετο, βὴξ δὲ οὐκ
<span class="lb" data-page="173" data-line="14" id="p173.14"></span>ἠκολούθησε διὰ σμικρότητα τῆς αἰτίας. ἐνίοτε μὲν γὰρ ἐπὶ
<span class="lb" data-page="173" data-line="15" id="p173.15"></span>βραχείᾳ τραχύτητι φάρυγγος, ἐνίοτε δὲ διὰ λεπτήν τινα καὶ
<span class="lb" data-page="173" data-line="16" id="p173.16"></span>παντάπασιν ὀλίγην ὑγρότητα συμβαίνει τὸ κέρχνειν. ἀεὶ γὰρ
<span class="lb" data-page="173" data-line="17" id="p173.17"></span>ᾧπερ ἂν προσκόπτῃ τὸ πνεῦμα, τοῦτ’ ἐκβάλλειν ἐπιχειρεῖ διὰ
<span class="lb" data-page="173" data-line="18" id="p173.18"></span>βηχός. ἤτοι δὲ ὑγρόν ἐστι τοῦτο καταφερόμενον ἀπὸ τῆς 
<span class="pb" data-page="174" id="p174"></span>
<span class="lb" data-page="174" data-line="1" id="p174.1"></span>κεφαλῆς, ὡς ἐν κατάῤῥοις· ἤτοι κατὰ τὰς τραχείας ἀρτηρίας
<span class="lb" data-page="174" data-line="2" id="p174.2"></span>ἀθροιζόμενον, ὡς <span class="milestone ed1page" data-n="233" data-unit="ed1page" id="ed1page.233"></span>ἐν περιπνευμονίαις τε καὶ πλευρίτισι
<span class="lb" data-page="174" data-line="3" id="p174.3"></span>καὶ ταῖς τῶν κυρτῶν τοῦ ἥπατος φλεγμοναῖς, ἢ ταῖς τῆς φάρυγγος
<span class="lb" data-page="174" data-line="4" id="p174.4"></span>τραχύτησιν. ἔξωθεν δὲ τούτων ἐστὶν ἀνάλογον τοῖς
<span class="lb" data-page="174" data-line="5" id="p174.5"></span>ἀπὸ κεφαλῆς κατάῤῥοῖς, ὅσα πινόντων τε καὶ ἐσθιόντων παρεμπίπτει.
<span class="lb" data-page="174" data-line="6" id="p174.6"></span>γένος δέ ἐστι καὶ ἄλλό τι βηχὸς ἐπὶ δυσκρασίᾳ
<span class="lb" data-page="174" data-line="7" id="p174.7"></span>τῶν ὀργάνων τῆς ἀναπνοῆς, ὃ κατενόησαν μὲν οὐχ ἥκιστα
<span class="lb" data-page="174" data-line="8" id="p174.8"></span>καὶ τῶν ἀπὸ τῆς πνευματικῆς αἱρέσεως ἀνδρῶν οἱ δοκιμώτατοι,
<span class="lb" data-page="174" data-line="9" id="p174.9"></span>ὧν ἐστι καὶ Ἀθήναιος· τὴν μέν τοι ἀνάγκην, δι’ ἣν
<span class="lb" data-page="174" data-line="10" id="p174.10"></span>ἐπιγίνεται βὴξ διὰ δυσκρασίαν, τινὲς μὲν αὐτῶν οὐδ’ ἐπεχείρησαν
<span class="lb" data-page="174" data-line="11" id="p174.11"></span>ὅλως εἰπεῖν, ἔνιοι δὲ προσπταίειν ἑαυτῷ φασι τὸ
<span class="lb" data-page="174" data-line="12" id="p174.12"></span>πνεῦμα, τινὲς δ’ ἀσαφέστερον ἔτι τούτου ῥῆμα φθεγξάμενοι
<span class="lb" data-page="174" data-line="13" id="p174.13"></span>νομίζουσιν εἰρηκέναι τι. χρὴ δ’ οὐχ ὅτι τὴν αἰτίαν ἀγνοοῦσι
<span class="lb" data-page="174" data-line="14" id="p174.14"></span>μέμφεσθαι τοῖς ἀνδράσιν, ἀλλ’ ὅτι καλὸν ἐξεῦρον θεώρημα
<span class="lb" data-page="174" data-line="15" id="p174.15"></span>καὶ ἄξιον τῆς ἑαυτῶν φιλοπονίας, ἐπαινεῖν. γίγνεται μὲν
<span class="lb" data-page="174" data-line="16" id="p174.16"></span>οὖν ἡ βὴξ αὕτη ψυχθέντων τῶν ἀναπνευστικῶν μορίων, καὶ
<span class="lb" data-page="174" data-line="17" id="p174.17"></span>οὐδὲν ἀναπτύουσι μὲν οὗτοι κατ’ αὐτὴν, οὐδὲ ὅλως γίγνεται
<span class="lb" data-page="174" data-line="18" id="p174.18"></span>βίαιος, ἀλλ’ οὕτω σμικρά τε καὶ ἀβίαστος, ὥστε καὶ
<span class="lb" data-page="174" data-line="19" id="p174.19"></span>κατασχεῖν οἷόν τε καὶ κωλύσαι τὴν γένεσιν αὐτῆς ἢ ἐπιπλεῖστον 
<span class="pb" data-page="175" id="p175"></span>
<span class="lb" data-page="175" data-line="1" id="p175.1"></span>ἢ παντάπασιν. αἱ δέ γε βίαιοι <span class="milestone ed2page" data-n="73" data-unit="ed2page" id="ed2page.73"></span>βῆχες οὐ νικῶνται
<span class="lb" data-page="175" data-line="2" id="p175.2"></span>καταλήψει πνεύματος. ὁποῖον δέ τι πρᾶγμά ἐστιν ἡ κατάληψις
<span class="lb" data-page="175" data-line="3" id="p175.3"></span>τοῦ πνεύματος, ἤδη μοι πολλάκις ἐν ἄλλοις εἴρηται.
<span class="lb" data-page="175" data-line="4" id="p175.4"></span>καὶ οὐ μόνον γε παραυτίκα γενέσθαι κωλύονται τῇ καταλήψει
<span class="lb" data-page="175" data-line="5" id="p175.5"></span>τοῦ πνεύματος αἱ κατὰ δυσκρασίαν βῆχες, ἀλλὰ καὶ θεραπεύονται
<span class="lb" data-page="175" data-line="6" id="p175.6"></span>πρὸς αὐτῆς, ἐὰν μὴ πάνυ μεγάλαι τινὲς ὑπάρχουσιν.
<span class="lb" data-page="175" data-line="7" id="p175.7"></span>αὐξάνεται γὰρ ἡ ἐν τοῖς ἀναπνευστικοῖς ὀργάνοις θερμασία
<span class="lb" data-page="175" data-line="8" id="p175.8"></span>διὰ τὴν ἐπίσχεσιν τῆς ἀναπνοῆς, διεξέρχεταί τε τοὺς στενοὺς
<span class="lb" data-page="175" data-line="9" id="p175.9"></span>πόρους ἅπαντας τὸ πνεῦμα θλιβόμενον ὑπὸ τοῦ θώρακος
<span class="lb" data-page="175" data-line="10" id="p175.10"></span>βιαίως, ἀμφοτέρων δὲ τούτων γενομένων, ὁμαλύνεται πάντα
<span class="lb" data-page="175" data-line="11" id="p175.11"></span>καὶ εἰς ὁμοιότητα κράσεως ἀφικνεῖται. 
</p>
</section>
<section id="s2.5" title="Chapter 2.5">
<p>
<span class="lb" data-page="175" data-line="12" id="p175.12"></span>Διὰ τί δ’ ἐπὶ ταῖς ἀνωμάλοις δυσκρασίαις
<span class="lb" data-page="175" data-line="13" id="p175.13"></span>τῶν ἀναπνευστικῶν βήττουσι, (τοῦτο γὰρ ἔφην μὴ πάνυ τι καλῶς
<span class="lb" data-page="175" data-line="14" id="p175.14"></span>ἐξειργάσθαι τοὺς πνευματικοὺς ἰατροὺς) ἐγὼ πειράσομαι
<span class="lb" data-page="175" data-line="15" id="p175.15"></span>διελθεῖν ἀπὸ τῆς οὐσίας τοῦ πράγματος ἀρξάμενος, ὥσπερ
<span class="lb" data-page="175" data-line="16" id="p175.16"></span>καὶ προσήκει τοὺς μέλλοντάς τι μετ’ ἀποδείξεως ἐρεῖν. ἡ τοίνυν
<span class="lb" data-page="175" data-line="17" id="p175.17"></span>δυσκρασία ποτὲ μὲν κατὰ ψιλὰς γίνεται τὰς ποιότητας,
<span class="lb" data-page="175" data-line="18" id="p175.18"></span>ἤτοι θερμοτέρων ἢ ψυχροτέρων ἢ ξηροτέρων ἢ ὑγροτέρων 
<span class="pb" data-page="176" id="p176"></span>
<span class="lb" data-page="176" data-line="1" id="p176.1"></span>ἀποτελουμένων αὐτῶν τῶν σωμάτων, ἢ καὶ κατά τινα συζυγίαν
<span class="lb" data-page="176" data-line="2" id="p176.2"></span>τοῦτο πασχόντων· ἐνίοτε δὲ μετὰ τοῦ παρεσπάρθαι
<span class="lb" data-page="176" data-line="3" id="p176.3"></span>δροσοειδῶς ἐν αὐτοῖς τὸ δύσκρατον. ἡ μὲν οὖν ὁμαλὴ δυσκρασία
<span class="lb" data-page="176" data-line="4" id="p176.4"></span>παντάπασιν ἀνώδυνος, ὡς οἵ τε πυρετοὶ δηλοῦσιν οἱ
<span class="lb" data-page="176" data-line="5" id="p176.5"></span>ἑκτικοὶ καὶ πολλαὶ τῶν κατὰ ψύξιν διαθέσεων, ὁμαλῶς καταλαβοῦσαι
<span class="lb" data-page="176" data-line="6" id="p176.6"></span>τὰ μόρια· γίγνεται γὰρ οἷον φύσις τις ἐπίκτητος
<span class="lb" data-page="176" data-line="7" id="p176.7"></span>ἡ τοιαύτη κρᾶσις ἑκάστῳ τῶν οὕτω διατεθέντων. οὐδὲν δὲ
<span class="lb" data-page="176" data-line="8" id="p176.8"></span>τῶν σωμάτων ὑπὸ τῆς ἑαυτοῦ φύσεως ἀνιᾶται, ὥσπερ ἔλεγεν
<span class="lb" data-page="176" data-line="9" id="p176.9"></span>Ἱπποκράτης· τοῖσι τὴν φύσιν διαλλαττομένοισι καὶ διαφθειρομένοισιν
<span class="lb" data-page="176" data-line="10" id="p176.10"></span>αἱ ὀδύναι γίγνονται, οὐ διεφθαρμένοισιν ἢ
<span class="lb" data-page="176" data-line="11" id="p176.11"></span>διηλλαγμένοισι. ἐν γὰρ τῷ μεταβάλλειν τε καὶ τῆς ἑαυτῶν
<span class="lb" data-page="176" data-line="12" id="p176.12"></span>φύσεως ἐξίστασθαι λυπεῖται τὰ σώματα, καθάπερ ἐδείκνυτο
<span class="lb" data-page="176" data-line="13" id="p176.13"></span>καὶ κατὰ τὸν ἔμπροσθεν λόγον. ὅταν οὖν ἐγγένηταί τινι τῶν
<span class="lb" data-page="176" data-line="14" id="p176.14"></span>αἰσθητικῶν σωμάτων ἀνώμαλος δυσκρασία, τηλικοῦτον τῆς
<span class="lb" data-page="176" data-line="15" id="p176.15"></span>λύπης ἐστὶ τὸ μέγεθος, ἡλίκον καὶ τὸ τῆς δυσκρασίας. ἐν
<span class="lb" data-page="176" data-line="16" id="p176.16"></span>μὲν οὖν τοῖς ὀξυτάτοις τε καὶ ἰσχυροτάτοις τῶν πυρετῶν
<span class="lb" data-page="176" data-line="17" id="p176.17"></span>ἀνιᾶται τὰ στερεὰ τοῦ ζώου μόρια μεταβαλλόμενά τε καὶ ἀλλοιούμενα
<span class="lb" data-page="176" data-line="18" id="p176.18"></span>πρὸς τῆς παρὰ φύσιν θερμότητος. ἔτι δ’ ἀρχομένων ﻿
<span class="pb" data-page="177" id="p177"></span>
<span class="lb" data-page="177" data-line="1" id="p177.1"></span>τῶν νοσημάτων, πρὶν πυρέττειν αἰσθάνονται μὲν ἐνίοτε καθ’
<span class="lb" data-page="177" data-line="2" id="p177.2"></span>ὅλον ἑαυτῶν τὸν ὄγκον ἀνωμαλίας τινὸς οἱ πολλοὶ τῶν ἀνθρώπων,
<span class="lb" data-page="177" data-line="3" id="p177.3"></span>ἐξειπεῖν δ’ αὐτὴν ὁποία τίς ἐστιν οὐ δύνανται.
<span class="lb" data-page="177" data-line="4" id="p177.4"></span>ἀλλὰ θαυμάζοιμ’ ἂν, εἴ τις τῶν ὁμιλησάντων τοῖσδε τοῖς
<span class="lb" data-page="177" data-line="5" id="p177.5"></span>γράμμασιν οὕτως εὐτυχής ἐστιν, ὡς μὴ καὶ αὐτὸς ἑαλωκέναι
<span class="lb" data-page="177" data-line="6" id="p177.6"></span>ποτὲ τῷ συμπτώματι. βύθιος γάρ τις αἴσθησις γίγνεται καθ’
<span class="lb" data-page="177" data-line="7" id="p177.7"></span>ὅλον τὸν ὄγκον, ὡς διεσπαρμένου τινὸς ἐν αὐτῷ τῆς φύσεως
<span class="lb" data-page="177" data-line="8" id="p177.8"></span>ἡμῶν ἀλλοτρίου· καὶ τοῦτο τὸ διεσπαρμένον ἐνίοτε μὲν οἷον
<span class="lb" data-page="177" data-line="9" id="p177.9"></span>ὑπόθερμόν τι δόξειεν ἄν τις ὑπάρχειν, ἐνίοτε δὲ δακνῶδες
<span class="lb" data-page="177" data-line="10" id="p177.10"></span>ἄνευ τοῦ θερμαίνειν, ἔστι δ’ ὅτε ἄμφω πεπονθὸς ἢ χωρὶς
<span class="lb" data-page="177" data-line="11" id="p177.11"></span>τούτων ἀτρέμα διατεῖνον ἁπάσας τὰς σάρκας. ἐπὶ μὲν δὴ
<span class="lb" data-page="177" data-line="12" id="p177.12"></span>τοῖς τοιούτοις ἅπασι συμπτώμασιν ἀνωμαλίας τέ τινος αἰσθάνεσθαί
<span class="lb" data-page="177" data-line="13" id="p177.13"></span>φασι καὶ σκορδινῶνται καὶ πάντα διατείνονται
<span class="lb" data-page="177" data-line="14" id="p177.14"></span>τὰ μόρια κατά τινα φυσικὴν ὁρμὴν, ὁποίαν ἐλέγομεν ἀρτίως
<span class="lb" data-page="177" data-line="15" id="p177.15"></span>ἅπασι δεδόσθαι τοῖς τοῦ ζώου <span class="milestone ed2page" data-n="74" data-unit="ed2page" id="ed2page.74"></span>μέρεσιν ὑπὸ τῆς φύσεως
<span class="lb" data-page="177" data-line="16" id="p177.16"></span>ἐπὶ σωτηρίᾳ τε καὶ διαμονῇ. μάλιστα δὲ διατείνονται μετὰ
<span class="lb" data-page="177" data-line="17" id="p177.17"></span>τοὺς ὕπνους, ἀτμώδους περιττώματος ἐν ταῖς σαρξὶν αἰσθανόμενοι,
<span class="lb" data-page="177" data-line="18" id="p177.18"></span>διά τε τὴν κατεργασίαν τῆς τροφῆς ἠθροισμένου καὶ 
<span class="pb" data-page="178" id="p178"></span>
<span class="lb" data-page="178" data-line="1" id="p178.1"></span>διὰ τὴν ἡσυχίαν τῶν τοιούτων κινήσεων· καὶ τοῦτ’ ἀδίδακτον
<span class="lb" data-page="178" data-line="2" id="p178.2"></span>ἔχει καὶ τὰ σμικρότατα τῶν παιδίων. ἀλλ’ εἰς τὴν τοιαύτην
<span class="lb" data-page="178" data-line="3" id="p178.3"></span>κίνησιν ἡ φύσις ἐξορμᾷ τὰ ζῶα διαπνοὴν τοῖς ἀτμώδεσι περιττώμασι
<span class="lb" data-page="178" data-line="4" id="p178.4"></span>μηχανωμένη. ταύτης δ’ ἕτερον εἶδος αἰσθήσεώς ἐστιν
<span class="lb" data-page="178" data-line="5" id="p178.5"></span>ἀνιαρᾶς, τὸ κατὰ τὰς κοπώδεις διαθέσεις, εἴτ’ οὖν ἐπὶ πόνοις
<span class="lb" data-page="178" data-line="6" id="p178.6"></span>πλείοσιν, εἴτε καὶ αὐτόματοι συνίστανται. τριττὴ μὲν
<span class="lb" data-page="178" data-line="7" id="p178.7"></span>οὖν ἐστιν ἡ ἐν τοῖς κόποις αἴσθησις, ἤτοι τεθλάσθαι τε καὶ
<span class="lb" data-page="178" data-line="8" id="p178.8"></span>συγκεκόφθαι δοκούντων, ἢ τείνεσθαι πάντῃ τὸν ὄγκον τοῦ
<span class="lb" data-page="178" data-line="9" id="p178.9"></span>σώματος, ἢ οἷον ἕλκη πολλὰ διεσκεδασμένα δοκούντων ἔχειν,
<span class="lb" data-page="178" data-line="10" id="p178.10"></span>ἐπειδὰν κινῶνται. τὸ μὲν οὖν τείνεσθαι τὸν ὄγκον, ὅταν γε
<span class="lb" data-page="178" data-line="11" id="p178.11"></span>γυμνασίων χωρὶς οὕτω πάσχωσιν, ὄνομα μὲν ἔχει κόπον αὐτόματον
<span class="lb" data-page="178" data-line="12" id="p178.12"></span>τονώδη· γίγνεται δ’ ἐπὶ πλήθει μάλιστα διατείνοντί
<span class="lb" data-page="178" data-line="13" id="p178.13"></span>τε τὰ περιέχοντα καὶ μὴ στεγομένῳ πρὸς αὐτῶν· ὅταν δὲ
<span class="lb" data-page="178" data-line="14" id="p178.14"></span>ἑλκώδης αὐτοῖς αἴσθησις διατρέχῃ, γίνεται μὲν καὶ τοῦτο κινουμένοις
<span class="lb" data-page="178" data-line="15" id="p178.15"></span>μᾶλλον ἤπερ ἡσυχάζουσι, πλὴν εἰ μὴ πάνυ μέγας
<span class="lb" data-page="178" data-line="16" id="p178.16"></span>ὁ κόπος ὑπάρχει. νύττεσθαι δὲ ὥσπερ ὑπὸ ἀκανθῶν πολλῶν
<span class="lb" data-page="178" data-line="17" id="p178.17"></span>ἐμπεπηγυιῶν αὐτοῖς δοκοῦσι, δακνώδους γὰρ ὑγρότητος ἐργαζομένης
<span class="lb" data-page="178" data-line="18" id="p178.18"></span>τὸ σύμπτωμα. ὁ δὲ τρίτος κόπος, ἐν ᾧ φασιν 
<span class="pb" data-page="179" id="p179"></span>
<span class="lb" data-page="179" data-line="1" id="p179.1"></span>ὀστοκόπῳ συνέχεσθαι, κινήσεως μὲν οὖν οὐδὲ βραχυτάτης
<span class="lb" data-page="179" data-line="2" id="p179.2"></span>ἀνέχεται· θερμότητος δ’ ἐπιφανοῦς ἐστιν αἴσθησις αὐτοῖς
<span class="lb" data-page="179" data-line="3" id="p179.3"></span>ἅμα καὶ τάσεως καὶ δήξεως, ἀναπεμπομένης εἰς ὅλον τοῦ
<span class="lb" data-page="179" data-line="4" id="p179.4"></span>ζώου τὸν ὄγκον κακοχυμίας δαψιλοῦς. οὐδεὶς δ’ ἐπιχειρεῖ
<span class="lb" data-page="179" data-line="5" id="p179.5"></span>τῶν οὕτως ἐχόντων σκορδινᾶσθαι, δεδιὼς ἅπασαν κίνησιν.
<span class="lb" data-page="179" data-line="6" id="p179.6"></span>ἐν δὲ τοῖς ἑτέροις δυσὶ κόποις, ὧν τὸν μὲν ἑλκώδη καλεῖν
<span class="lb" data-page="179" data-line="7" id="p179.7"></span>εἰώθασι, τὸν δὲ τονώδη, γίνεταί ποτε καὶ ἡ τοιαύτη κίνησις,
<span class="lb" data-page="179" data-line="8" id="p179.8"></span>ὅταν ἤτοι σμικροὶ πάμπαν ὑπάρχωσιν, ἢ φυσώδεσί τε καὶ
<span class="lb" data-page="179" data-line="9" id="p179.9"></span>ἀτμώδεσιν ἐπιγίγνωνται περιττώμασιν· ὁ γοῦν ἑλκώδης κόπος
<span class="lb" data-page="179" data-line="10" id="p179.10"></span>ὅταν μείζων συστῇ, φέρουσι μὲν οὐδ’ οὗτοι κίνησιν οὐδεμίαν,
<span class="lb" data-page="179" data-line="11" id="p179.11"></span>ἀλλ’ ὀδυνῶνται, καθάπερ ἕλκος, τὸ σῶμα καὶ φρίττουσιν.
<span class="lb" data-page="179" data-line="12" id="p179.12"></span>ἐγγὺς δ’ ἥκουσιν, ἢν αὐξάνηται τὸ σύμπτωμα, τῆς φρικώδους
<span class="lb" data-page="179" data-line="13" id="p179.13"></span>διαθέσεως· ἐν ἐκείνῃ γὰρ φρίττουσι καὶ πρὶν κινεῖσθαι.
<span class="lb" data-page="179" data-line="14" id="p179.14"></span>ὥσπερ δ’ ὅταν ἑλκώδης αἴσθησις γίγνηται, κινούμενοι φρίττουσι,
<span class="lb" data-page="179" data-line="15" id="p179.15"></span>καὶ μᾶλλον, εἰ σφοδρότερον· οὕτως ἡ φρικώδης διάθεσις,
<span class="lb" data-page="179" data-line="16" id="p179.16"></span>ὅταν εἰς κίνησιν ἄγηται, ῥῖγος, ἐργάζεται. γίνεται
<span class="lb" data-page="179" data-line="17" id="p179.17"></span>μὲν γὰρ ταῦτα πάντα διὰ δακνώδη περιττώματα· διαφέρει δ’ 
<span class="pb" data-page="180" id="p180"></span>
<span class="lb" data-page="180" data-line="1" id="p180.1"></span>ἀλλήλων τῷ τε πλήθει τῶν περιττωμάτων αὐτῶν καὶ τῇ
<span class="lb" data-page="180" data-line="2" id="p180.2"></span>κινήσει καὶ τῷ τὰ μὲν μᾶλλον εἶναι δακνώδη, τὰ δὲ ἧττον,
<span class="lb" data-page="180" data-line="3" id="p180.3"></span>καὶ τῷ τὸ σῶμα τὸ κάμνον ἢ δυσπαθὲς ἢ εὐπαθὲς ἢ ἀσθενὲς
<span class="lb" data-page="180" data-line="4" id="p180.4"></span>ἢ εὐαίσθητον ἢ δυσαίσθητον εἶναι φύσει. τὸ μὲν γὰρ εὐαίσθητόν
<span class="lb" data-page="180" data-line="5" id="p180.5"></span>τε καὶ ἀσθενὲς ὑπάρχον ὑπὸ βραχυτάτης αἰτίας ἀνιᾶται·
<span class="lb" data-page="180" data-line="6" id="p180.6"></span>τὸ δ’ ἰσχυρὸν καὶ δυσαίσθητον μεγάλης δεῖται τῆς αἰτίας
<span class="lb" data-page="180" data-line="7" id="p180.7"></span>εἰς γένεσιν τοῦ τοιούτου συμπτώματος. ἆρ’ οὖν ἐν τούτοις
<span class="lb" data-page="180" data-line="8" id="p180.8"></span>
<span class="milestone ed1page" data-n="234" data-unit="ed1page" id="ed1page.234"></span>μόνοις, ἢ κᾀν τῷ κινεῖσθαι τὸ αἴτιον ἢ μὴ κινεῖσθαι,
<span class="lb" data-page="180" data-line="9" id="p180.9"></span>καὶ κινούμενον ἤτοι θᾶττον ἢ βραδύτερον κινεῖσθαι, παμπόλλη
<span class="lb" data-page="180" data-line="10" id="p180.10"></span>τίς ἐστιν ἐν τοῖς συμπτώμασι διαφορά; ἐμοὶ μὲν οὕτως
<span class="lb" data-page="180" data-line="11" id="p180.11"></span>δοκεῖ, τῷ γε τὸν αὐτὸν ἄνθρωπον ἡσυχάζοντα μὲν ἀνωμαλίας
<span class="lb" data-page="180" data-line="12" id="p180.12"></span>ἐνίοτε μόνης ἀντιλαμβάνεσθαι, κινηθέντα δὲ φρίττειν,
<span class="lb" data-page="180" data-line="13" id="p180.13"></span>γυμνασάμενον δὲ ῥιγοῦν. ταῦτά τοι καὶ συμβουλεύουσιν οἱ
<span class="lb" data-page="180" data-line="14" id="p180.14"></span>ἰατροὶ τοῖς ὧδε κάμνουσιν, ὑπὸ τῆς πείρας δεδιδαγμένοι,
<span class="lb" data-page="180" data-line="15" id="p180.15"></span>πάσης ἀπέχεσθαι κινήσεως. <span class="milestone ed2page" data-n="75" data-unit="ed2page" id="ed2page.75"></span>ἀλλὰ καὶ τῶν ἀπεπτησάντων
<span class="lb" data-page="180" data-line="16" id="p180.16"></span>ἐνίους ἴσμεν, ἂν μὲν ἡσυχάζωσι, μηδὲν πάσχοντας· ἂν
<span class="lb" data-page="180" data-line="17" id="p180.17"></span>δ’ εἰς βαλανεῖον εἰσέλθωσιν ἢ ἐν ἡλίῳ στῶσι, φρίττοντας,
<span class="lb" data-page="180" data-line="18" id="p180.18"></span>ἔτι δὲ δὴ μᾶλλον ἐὰν γυμνάσωνται· καὶ γὰρ ὁ ἥλιος καὶ 
<span class="pb" data-page="181" id="p181"></span>
<span class="lb" data-page="181" data-line="1" id="p181.1"></span>βαλανεῖον καὶ γυμνάσιον εἰς κίνησιν ἐξορμᾷ τὰ τέως ἡσυχάζοντα
<span class="lb" data-page="181" data-line="2" id="p181.2"></span>περιττώματα, καθάπερ γε καὶ τῶν ψυχικῶν παθῶν
<span class="lb" data-page="181" data-line="3" id="p181.3"></span>ὁ θυμός. ἐξ ἑαυτῶν δὲ εἰς κίνησιν ἐξορμᾷ τὰ τέως ἡσυχάζοντα
<span class="lb" data-page="181" data-line="4" id="p181.4"></span>περιττώματα τῷ θερμαίνεσθαι καὶ λεπτύνεσθαι καὶ
<span class="lb" data-page="181" data-line="5" id="p181.5"></span>πνευματοῦσθαι· καὶ οὐδὲν θαυμαστὸν ἡσυχαζόντων μὲν αὐτῶν
<span class="lb" data-page="181" data-line="6" id="p181.6"></span>ἧττον ἀνιᾶσθαι τὰ σώματα, κινηθέντων δὲ λυπεῖσθαί
<span class="lb" data-page="181" data-line="7" id="p181.7"></span>τε μεγάλως καὶ κλονεῖσθαι φρίττοντα καὶ ῥιγοῦντα καὶ πυρέττοντα.
<span class="lb" data-page="181" data-line="8" id="p181.8"></span>καὶ γὰρ ὅσα τοῖς ὀφθαλμοῖς ἔξωθεν ἐμπίπτει
<span class="lb" data-page="181" data-line="9" id="p181.9"></span>σκληρὰ σώματα, μυσάντων μὲν τὰ βλέφαρα καὶ καθησυχασάντων
<span class="lb" data-page="181" data-line="10" id="p181.10"></span>τὸ μόριον ἢ σμικρὸν πάμπαν ἢ οὐδὲν ἀνιᾷ· κινησάντων
<span class="lb" data-page="181" data-line="11" id="p181.11"></span>δὲ δυσάνεκτον ἐπιφέρει τὴν ὀδύνην. ἀλλὰ καὶ χωρὶς
<span class="lb" data-page="181" data-line="12" id="p181.12"></span>παραδείγματος ἐξ αὐτοῦ τοῦ πράγματος τῆς φύσεως ἔνεστιν
<span class="lb" data-page="181" data-line="13" id="p181.13"></span>ἐξευρεῖν, ὡς τὸ κινούμενον αἴτιον ἀνιαρότερον τοῦ μένοντος,
<span class="lb" data-page="181" data-line="14" id="p181.14"></span>ὅταν γε διὰ τῶν αἰσθητικῶν σωμάτων ἡ φορὰ γίγνηται, καθάπερ
<span class="lb" data-page="181" data-line="15" id="p181.15"></span>ἐν ὀφθαλμοῖς ὑπόκειται νῦν. οὐ γὰρ περὶ τῶν ἐν
<span class="lb" data-page="181" data-line="16" id="p181.16"></span>ταῖς φλεψὶ καὶ ταῖς ἀρτηρίαις διαῤῥεόντων χυμῶν ὁ λόγος ἦν,
<span class="lb" data-page="181" data-line="17" id="p181.17"></span>ἀλλὰ περὶ τῶν κατὰ τὰς σάρκας τε καὶ ὅλην τοῦ ζώου τὴν
<span class="lb" data-page="181" data-line="18" id="p181.18"></span>ἕξιν. ὅταν οὖν διεξέρχηταί τι διὰ τούτων βιαίως ἐπὶ τὸ δέρμα ﻿
<span class="pb" data-page="182" id="p182"></span>
<span class="lb" data-page="182" data-line="1" id="p182.1"></span>φερόμενον, ἐν τῇ διόδῳ τῇ διὰ τῆς σαρκός τε καὶ τοῦ δέρματος
<span class="lb" data-page="182" data-line="2" id="p182.2"></span>ἀναγκαῖον αὐτὸ κεντεῖν τε καὶ νύττειν καὶ διαιρεῖν καὶ
<span class="lb" data-page="182" data-line="3" id="p182.3"></span>τιτρώσκειν οἷς ἂν ἐντυγχάνῃ πᾶσιν. ὅτι δὲ τὸ δακνῶδες καὶ
<span class="lb" data-page="182" data-line="4" id="p182.4"></span>κινούμενον αἴτιον ἅπαν εἰς φρίκας τε καὶ ῥίγη ἄγει τὸ ζῶον,
<span class="lb" data-page="182" data-line="5" id="p182.5"></span>ἄν τε θερμὸν ἄν τε ψυχρὸν ᾖ, πρῶτον μὲν ἐκ τῶν τοιούτων
<span class="lb" data-page="182" data-line="6" id="p182.6"></span>κατανοῆσαι δυνατόν· εἰ προσράναις ἐξαίφνης ὑγιαίνοντι σώματι
<span class="lb" data-page="182" data-line="7" id="p182.7"></span>ζέον ὕδωρ, ἢ σπινθῆρας ἐνσείσαις πυρὸς, εὐθέως φρικῶδες
<span class="lb" data-page="182" data-line="8" id="p182.8"></span>γενήσεται. ἀλλὰ καὶ κατὰ τῶν ἡλκωμένων μορίων
<span class="lb" data-page="182" data-line="9" id="p182.9"></span>ἐνίοτε φαρμάκων ἐπιτεθέντων καυστικῶν, φρίττουσι μὲν
<span class="lb" data-page="182" data-line="10" id="p182.10"></span>πρῶτον, ἐφεξῆς δὲ καὶ ῥιγοῦσιν, εἶτα καὶ πυρέττουσιν ἔνιοι.
<span class="lb" data-page="182" data-line="11" id="p182.11"></span>ἀλλὰ καὶ οἱ τριταῖοι πυρετοὶ ἁπάντων δὴ μάλιστα πυρετῶν
<span class="lb" data-page="182" data-line="12" id="p182.12"></span>χολώδεις ὄντες καὶ θερμοὶ, πάντων δὴ μάλιστα φρικώδεις εἰσὶ,
<span class="lb" data-page="182" data-line="13" id="p182.13"></span>καὶ ὅσῳ δ’ ἂν ἀκριβέστεροι τύχωσιν ὄντες, τοσούτῳ καὶ τὸ
<span class="lb" data-page="182" data-line="14" id="p182.14"></span>ῥῖγος αὐτοῖς γίνεται σφοδρότερον. ἀλλὰ καὶ ὑπὸ καύσου ἐχομένῳ
<span class="lb" data-page="182" data-line="15" id="p182.15"></span>ῥίγεος ἐπιγενομένου λύσις, Ἱπποκράτης φησὶ, τῷ τὴν
<span class="lb" data-page="182" data-line="16" id="p182.16"></span>τέως ἐν ταῖς φλεψὶν ἁλωμένην χολὴν ὑπὸ τῆς φύσεως ἀπωθεῖσθαι
<span class="lb" data-page="182" data-line="17" id="p182.17"></span>κριτικῶς ἐπὶ τὸ δέρμα διὰ τῶν σαρκῶν. τῆς οὖν κινήσεως
<span class="lb" data-page="182" data-line="18" id="p182.18"></span>καὶ φορᾶς αὐτῆς, ἣν διὰ τῶν αἰσθητικῶν ποιεῖται
<span class="lb" data-page="182" data-line="19" id="p182.19"></span>σωμάτων, ἅμα τε σύμπτωμα καὶ σημεῖόν ἐστι τὸ ῥῖγος. καὶ 
<span class="pb" data-page="183" id="p183"></span>
<span class="lb" data-page="183" data-line="1" id="p183.1"></span>δὴ καὶ ἱδροῦσι τοὐντεῦθεν οἱ οὕτω ῥιγώσαντες καὶ ἀπαλλάττονται
<span class="lb" data-page="183" data-line="2" id="p183.2"></span>τοῦ πυρετοῦ, κενωθείσης αὐτοῖς τῆς χολῆς. ἐνίοτε
<span class="lb" data-page="183" data-line="3" id="p183.3"></span>δ’ οὐκ εἰς τὸ δέρμα τὴν ὁρμὴν, ἀλλ’ εἰς τοὺς ἔσω τόπους
<span class="lb" data-page="183" data-line="4" id="p183.4"></span>ποιησαμένη, δι’ ἐμέτων τε ἅμα καὶ διὰ τῆς κάτω γαστρὸς ἐκκενοῦται.
<span class="lb" data-page="183" data-line="5" id="p183.5"></span>πολλάκις δὲ εἴσω τε καὶ ἔξω κατὰ τὴν αὐτὴν ἡμέραν
<span class="lb" data-page="183" data-line="6" id="p183.6"></span>ἠνέχθη, ὡς ἱδρῶσαί τε ἅμα καὶ ἐμέσαι καὶ ὑπελθεῖν κάτω
<span class="lb" data-page="183" data-line="7" id="p183.7"></span>τὴν χολήν. ὅσοι δ’ αἴτιον ὑγιεινὸν οἴονται τὸ ῥῖγος γίγνεσθαι
<span class="lb" data-page="183" data-line="8" id="p183.8"></span>τοῦ καύσου διὰ τὴν ψύξιν, τὰ γὰρ ἐναντία τῶν ἐναντίων
<span class="lb" data-page="183" data-line="9" id="p183.9"></span>ὑπάρχειν ἰάματα, τοῦ παντὸς ἁμαρτάνουσι. πρῶτον
<span class="lb" data-page="183" data-line="10" id="p183.10"></span>μὲν γὰρ εἰ τοῦτ’ ἀληθὲς ὑπῆρχεν, ἐνῆν αὐτοῖς δήπου ῥῖγος
<span class="lb" data-page="183" data-line="11" id="p183.11"></span>ἐργάσασθαι, τοῦτο μὲν ὕδωρ ψυχρὸν προσραίνοντας ἢ καταχέοντας,
<span class="lb" data-page="183" data-line="12" id="p183.12"></span>τοῦτο δ’ εἰς ψυχρὸν ἀέρα τὸν κάμνοντα γυμνὸν
<span class="lb" data-page="183" data-line="13" id="p183.13"></span>ἀπάγοντας, ἢ εἰς ὕδατος ψυχροῦ δεξαμενὴν ἐμβάλλοντας·
<span class="lb" data-page="183" data-line="14" id="p183.14"></span>ἔπειτα δ’ εἴπερ ἄρα διὰ τῆς πρὸς τοὐναντίον μεταπτώσεως
<span class="lb" data-page="183" data-line="15" id="p183.15"></span>τοῖς καυσουμένοις ἡ λύσις ἐγίγνετο ῥιγώσασιν, ἐχρῆν αὐτοὺς
<span class="lb" data-page="183" data-line="16" id="p183.16"></span>ἐπὶ τῷ ῥίγει πεπαῦσθαι πυρέσσοντας. ἔχει δ’ οὐχ οὕτω τἀληθές·
<span class="lb" data-page="183" data-line="17" id="p183.17"></span>οὐ γὰρ ἅμα τῷ ῥιγῶσαι παύονται πυρέσσοντες, οἵ γε
<span class="lb" data-page="183" data-line="18" id="p183.18"></span>πολὺ μείζονι πυρετῷ μετὰ τὸ ῥῖγος <span class="milestone ed2page" data-n="76" data-unit="ed2page" id="ed2page.76"></span>ἢ πρόσθεν ἁλίσκονται, 
<span class="pb" data-page="184" id="p184"></span>
<span class="lb" data-page="184" data-line="1" id="p184.1"></span>ἀλλ’ ἐπειδὰν ἱδρώσωσι δαψιλῶς, ἢ ἐμέσωσι τὴν ὠχρὰν
<span class="lb" data-page="184" data-line="2" id="p184.2"></span>χολὴν, ἢ κατ’ ἔντερον αὐτοῖς ὑπέλθῃ. ἐπὶ γὰρ τῇ σφοδροτέρᾳ
<span class="lb" data-page="184" data-line="3" id="p184.3"></span>κινήσει τῆς χολῆς σφοδρότερον εἰκὸς ἀνάπτεσθαι τὸν πυρετόν.
<span class="lb" data-page="184" data-line="4" id="p184.4"></span>ὅτι μὲν οὖν οὐ μόνον ἐπὶ τοῖς ψυχροῖς αἰτίοις ῥιγῶσιν,
<span class="lb" data-page="184" data-line="5" id="p184.5"></span>ἀλλὰ κᾀπὶ τοῖς θερμοῖς, ἤδη πέφανται. διὰ τίνα δὲ
<span class="lb" data-page="184" data-line="6" id="p184.6"></span>τὴν αἰτίαν ἐναντιωτάταις προφάσεσι ταὐτὸν ἕπεται σύμπτωμα,
<span class="lb" data-page="184" data-line="7" id="p184.7"></span>λεκτέον ἐφεξῆς, ἀναμνησθέντας αὖθις ὧν ἀπεδείξαμεν
<span class="lb" data-page="184" data-line="8" id="p184.8"></span>ὑπὲρ τῆς ἐκκρινούσης τὰ λυποῦντα δυνάμεως. οὐ γὰρ δήπου
<span class="lb" data-page="184" data-line="9" id="p184.9"></span>τὰ μὲν ἐν ταῖς εὐρυχωρίαις τῶν ὀργάνων ἐκκρίνει, καθάπερ
<span class="lb" data-page="184" data-line="10" id="p184.10"></span>ἐδείκνυτο τὰ κατὰ γαστέρα τε καὶ μήτραν καὶ τὰς κύστεις ἀμφοτέρας
<span class="lb" data-page="184" data-line="11" id="p184.11"></span>ἔντερά τε καὶ πνεύμονα καὶ ῥῖνας, ἀμελεῖ δὲ τῶν ἐν
<span class="lb" data-page="184" data-line="12" id="p184.12"></span>αὐτοῖς τοῖς σώμασιν ὑποτρεφομένων περιττωμάτων· ἀλλὰ
<span class="lb" data-page="184" data-line="13" id="p184.13"></span>κᾀκ τούτων ὁσημέραι πᾶν ἀποκρίνει τὸ περιττὸν ἀλύπως τε
<span class="lb" data-page="184" data-line="14" id="p184.14"></span>καὶ κατὰ τὴν ἄδηλον αἰσθήσει διαπνοὴν, ὅταν γε νόμῳ φύσεως
<span class="lb" data-page="184" data-line="15" id="p184.15"></span>διοικῆται τὸ ζῶον. ἐπειδὰν δέ τι δακνῶδες ἐν αὐτῷ
<span class="lb" data-page="184" data-line="16" id="p184.16"></span>συστῇ, καὶ μάλισθ’ ὅταν ἔχῃ κίνησιν ἰσχυρὰν, ἀνιᾶταί γε
<span class="lb" data-page="184" data-line="17" id="p184.17"></span>καὶ ἀποκρίνειν αὐτὸ σπεύδει, καθ’ ὃν ἂν ἐγχωρῇ μάλιστα
<span class="lb" data-page="184" data-line="18" id="p184.18"></span>τρόπον ἐκ τοῦ σώματος αὐτοῦ τῶν μελῶν ἐκκριθῆναί τι, 
<span class="pb" data-page="185" id="p185"></span>
<span class="lb" data-page="185" data-line="1" id="p185.1"></span>συναγομένων δηλονότι καὶ σφιγγομένων εἰς ἑαυτὰ τῶν μορίων,
<span class="lb" data-page="185" data-line="2" id="p185.2"></span>εἶθ’ ἑκάστου τὸ κατ’ αὐτὸ μέρος τοῦ περιττώματος
<span class="lb" data-page="185" data-line="3" id="p185.3"></span>ὠθοῦντος. ἀλλ’ εἰ πάντα νοήσαις ἅμα τὴν κίνησιν ταύτην
<span class="lb" data-page="185" data-line="4" id="p185.4"></span>κινούμενα, σεισμός τις ὅλον τὸ σῶμα καταλήψεται καὶ κλόνος,
<span class="lb" data-page="185" data-line="5" id="p185.5"></span>ὁποῖος ἐν τοῖς ῥίγεσι φαίνεται καταλαμβάνων. ἀνάγκη
<span class="lb" data-page="185" data-line="6" id="p185.6"></span>γὰρ, οἶμαι, τῶν μυῶν πάντων κλονουμένων, συγκλονεῖσθαι
<span class="lb" data-page="185" data-line="7" id="p185.7"></span>τὰς διαρθρώσεις αὐτοῖς, ὧν κλονουμένων ἐκτάσεις τέ τινας
<span class="lb" data-page="185" data-line="8" id="p185.8"></span>καὶ κάμψεις ἀκουσίους συμπίπτειν, ἑτέρας οὔσης τῆς τοιαύτης
<span class="lb" data-page="185" data-line="9" id="p185.9"></span>κινήσεως παρὰ τὴν ἐν τοῖς σπασμοῖς τε καὶ παλμοῖς. ἐν
<span class="lb" data-page="185" data-line="10" id="p185.10"></span>μὲν γὰρ τοῖς σπασμοῖς ὡσαύτως μὲν, οὐ μὴν ὑπό γε τῆς αὐτῆς
<span class="lb" data-page="185" data-line="11" id="p185.11"></span>δυνάμεως αἱ κινήσεις ἐπιτελοῦνται· κατὰ δὲ τοὺς παλμοὺς
<span class="lb" data-page="185" data-line="12" id="p185.12"></span>οὐχ ὡσαύτως, ἀλλ’ ὡς εἴρηται πρόσθεν, ὅτι συνεξαίρεται
<span class="lb" data-page="185" data-line="13" id="p185.13"></span>τῷ μυῒ τὸ κῶλον ὑπὸ τοῦ φυσώδους διαστελλομένῳ
<span class="lb" data-page="185" data-line="14" id="p185.14"></span>πνεύματος· ῥιγούντων δὲ, ὡς ἀρτίως εἴρηται, πᾶν μόριον
<span class="lb" data-page="185" data-line="15" id="p185.15"></span>κινεῖται τοῦ μυὸς ἐκκαθαίροντος ἑαυτόν· κατὰ δὲ τὴν ἐκείνων
<span class="lb" data-page="185" data-line="16" id="p185.16"></span>κίνησιν ὅλος ὁ μῦς σειόμενός τε καὶ κλονούμενος ἅμα ἑαυτῷ
<span class="lb" data-page="185" data-line="17" id="p185.17"></span>τὴν διάρθρωσιν, εἰς ἣν καταφύεται, συγκλονεῖ. τοιαύτη καὶ 
<span class="pb" data-page="186" id="p186"></span>
<span class="lb" data-page="186" data-line="1" id="p186.1"></span>τοῖς κατὰ θώρακα μυσὶν ἡ κίνησις ἐν ταῖς ἀνωμάλοις γίγνεται
<span class="lb" data-page="186" data-line="2" id="p186.2"></span>δυσκρασίαις, καὶ διὰ τοῦτο βραχυτέρα τε καὶ κερχνωδεστέρα
<span class="lb" data-page="186" data-line="3" id="p186.3"></span>βὴξ αὐτοῖς ἕπεται. διασείονται γὰρ οἱ μύες ἐκκρίνειν ἐφιέμενοι
<span class="lb" data-page="186" data-line="4" id="p186.4"></span>τὰ λυποῦντα τῆς ἑαυτῶν σαρκὸς διὰ τῶν τοῦ πνεύμονος
<span class="lb" data-page="186" data-line="5" id="p186.5"></span>ἀρτηριῶν· ἐν δὲ ταῖς ἄλλαις βηξὶν ἐδείκνυντο σφοδρῶς ἐμπίπτοντες
<span class="lb" data-page="186" data-line="6" id="p186.6"></span>τῷ πνεύμονι, χάριν τοῦ πολλὴν καὶ ἀθρόαν ἐκφύσησιν
<span class="lb" data-page="186" data-line="7" id="p186.7"></span>ἐργάσασθαι. ἔτι τε βιαιότερον ἐμπίπτουσιν ἐν τοῖς πταρμοῖς,
<span class="lb" data-page="186" data-line="8" id="p186.8"></span>ἐξωθοῦντες ἀθρόον τὸ πνεῦμα, τὸ κατὰ τὰς ῥῖνας ἐκκαθᾶραι
<span class="lb" data-page="186" data-line="9" id="p186.9"></span>βουλόμενοι. καὶ τοῦτο κατανοήσαντές τινες ἀσθενεῖς
<span class="lb" data-page="186" data-line="10" id="p186.10"></span>μὲν τὴν δύναμιν, ἀναπτύειν δὲ τὰ κατὰ θώρακά τε καὶ
<span class="lb" data-page="186" data-line="11" id="p186.11"></span>πνεύμονα δεόμενοι, πταρμὸν ἑαυτοῖς κινοῦσιν ἐρεθίζοντες τοὺς
<span class="lb" data-page="186" data-line="12" id="p186.12"></span>μυκτῆρας, ἵνα τῷ βιαίῳ τῆς κινήσεως ἀναπτύσωσιν,<span class="milestone ed1page" data-n="235" data-unit="ed1page" id="ed1page.235"></span> ὃ
<span class="lb" data-page="186" data-line="13" id="p186.13"></span>κατὰ βῆχας ἐκβαλεῖν οὐκ ἠδυνήθησαν. ἀλλὰ περὶ μὲν τῶν
<span class="lb" data-page="186" data-line="14" id="p186.14"></span>τοιούτων βηχῶν εἴρηται καὶ πρόσθεν αὐτάρκως. αἱ δὲ κατὰ
<span class="lb" data-page="186" data-line="15" id="p186.15"></span>δυσκρασίαν τῶν ἀναπνευστικῶν, ἐκ ταὐτοῦ μέν εἰσι τοῖς ῥίγεσί
<span class="lb" data-page="186" data-line="16" id="p186.16"></span>τε καὶ ταῖς φρίκαις γένους, <span class="milestone ed2page" data-n="77" data-unit="ed2page" id="ed2page.77"></span>διαφέρουσι δὲ τῷ θάττονα
<span class="lb" data-page="186" data-line="17" id="p186.17"></span>γίγνεσθαι τὴν αἴσθησιν αὐτῶν, οὐδέποτε ἡσυχαζόντων
<span class="lb" data-page="186" data-line="18" id="p186.18"></span>τῶν ἀναπνευστικῶν ὀργάνων. ἐδείκνυτο γὰρ ἔμπροσθεν, ﻿
<span class="pb" data-page="187" id="p187"></span>
<span class="lb" data-page="187" data-line="1" id="p187.1"></span>ὡς καὶ τὰς καθ’ ὅλον τὸ σῶμα τοιαύτας διαθέσεις ἡ κίνησις
<span class="lb" data-page="187" data-line="2" id="p187.2"></span>ἐξελέγχει μάλιστα. ἐπειδὰν μὲν οὖν ὑγρὰ τὰ λυποῦντα τὴν
<span class="lb" data-page="187" data-line="3" id="p187.3"></span>φύσιν ὑπάρχῃ, τῷ βιαίῳ τούτῳ σεισμῷ καὶ κλόνῳ τῷ κατὰ
<span class="lb" data-page="187" data-line="4" id="p187.4"></span>τὴν βῆχα καὶ τὸ ῥῖγος, ὑπὸ τῆς ἐκκριτικῆς δυνάμεως ὠθούμενα
<span class="lb" data-page="187" data-line="5" id="p187.5"></span>φέρεται πάντῃ πρὸς τοὺς εἴκοντας τόπους, τὰ μὲν εἰς
<span class="lb" data-page="187" data-line="6" id="p187.6"></span>τὴν ἄνω, τὰ δὲ εἰς τὴν κάτω γαστέρα, τὰ δὲ ἐπὶ τὸ δέρμα
<span class="lb" data-page="187" data-line="7" id="p187.7"></span>πρὸς τοὐκτὸς, ὡς αἰσθητὴν αὐτῶν γενέσθαι τὴν κένωσιν.
<span class="lb" data-page="187" data-line="8" id="p187.8"></span>ἐπειδὰν δὲ πνευματώδης τις οὐσία μόνη χωρὶς ὑγρότητος ἤτοι
<span class="lb" data-page="187" data-line="9" id="p187.9"></span>θερμοτέρα τοῦ δέοντος ἢ ψυχροτέρα διεξέρχηται τὸ σῶμα,
<span class="lb" data-page="187" data-line="10" id="p187.10"></span>φρίττουσι μὲν δήπου τότε καὶ ῥιγοῦσιν· ἐνίοτε δὲ διὰ τὴν αὐτὴν
<span class="lb" data-page="187" data-line="11" id="p187.11"></span>αἰτίαν οὔτε δ’ ἐμοῦσιν οὔθ’ ἱδροῦσιν, οὔθ’ ὑποχωρεῖ
<span class="lb" data-page="187" data-line="12" id="p187.12"></span>τι κάτω τοῖς τοιούτοις οὐδὲν αἰσθητὸν, ὡς ἂν αὐτῶν ἐρεθιζόντων
<span class="lb" data-page="187" data-line="13" id="p187.13"></span>τὴν ἐκκριτικὴν δύναμιν ἀερωδῶν ὑπαρχόντων. οὕτως
<span class="lb" data-page="187" data-line="14" id="p187.14"></span>ἐν βαλανείοις περικαέσι, καὶ μάλιστα ἢν ἐξαίφνης τε καὶ
<span class="lb" data-page="187" data-line="15" id="p187.15"></span>ἀθρόως ἄνευ τοῦ προδιαθερμανθῆναι πλησιάσωμεν αὐτοῖς,
<span class="lb" data-page="187" data-line="16" id="p187.16"></span>αὐτίκα φρικώδεις γιγνόμεθα. οὕτως ὅταν εἰς τὸν ψυχρὸν
<span class="lb" data-page="187" data-line="17" id="p187.17"></span>ἀέρα μετέλθωμεν ἀθρόως, ἢ εἰ καὶ μὴ ἀθρόως, ἀλλὰ πολυχρονίως
<span class="lb" data-page="187" data-line="18" id="p187.18"></span>γε ὁμιλεῖν ἀναγκασθῶμεν, ὡς ἐν ὁδοιπορίαις ἐνίοτε 
<span class="pb" data-page="188" id="p188"></span>
<span class="lb" data-page="188" data-line="1" id="p188.1"></span>συμπίπτειν εἴωθε. τοῦ τοιούτου ῥίγους ἴαμα θέρμανσίς
<span class="lb" data-page="188" data-line="2" id="p188.2"></span>ἐστιν, οὐχ ἱδρὼς ἢ ἔμετος ἢ διαχώρημα γαστρός. ἐπεὶ δ’, ὡς
<span class="lb" data-page="188" data-line="3" id="p188.3"></span>εἴρηται, καὶ ψυχρὸν αἴτιον καὶ θερμὸν ἐργάζεται ῥῖγος, ἐπὶ
<span class="lb" data-page="188" data-line="4" id="p188.4"></span>μὲν τῷ θερμῷ τῷ ἀερώδει ψύξις ἱκανὴ πρὸς τὴν ἴασιν· τῷ
<span class="lb" data-page="188" data-line="5" id="p188.5"></span>δὲ ὑγρῷ πυρετὸς μὲν ἐξ ἀνάγκης ἐπιγίγνεται, κένωσις δὲ ἡ
<span class="lb" data-page="188" data-line="6" id="p188.6"></span>ἴασίς ἐστιν. ἐπὶ δὲ τῷ ψυχρῷ τῷ μὲν ἀερώδει θέρμανσις
<span class="lb" data-page="188" data-line="7" id="p188.7"></span>ἴαμα· τῷ δὲ ὑγρῷ ποτὲ μὲν ἡ πέψις ἀρκεῖ μόνη, ποτὲ δὲ ἡ
<span class="lb" data-page="188" data-line="8" id="p188.8"></span>κένωσις, ἔστι δ’ ὅτ’ ἄμφω συμπίπτει. παλαιὸς μὲν οὖν ὁ
<span class="lb" data-page="188" data-line="9" id="p188.9"></span>λόγος οὗτός ἐστιν ὡς διὰ παντὸς ἕπεται ῥίγει πυρετὸς, οὐ
<span class="lb" data-page="188" data-line="10" id="p188.10"></span>μήν γε ἀληθὴς ὑπάρχει τὸ πάμπαν, οὐδ’ ἂν διορίσηταί τις
<span class="lb" data-page="188" data-line="11" id="p188.11"></span>αὐτὸν προσηκόντως, ὥσπερ οὖν καὶ χρὴ διορίζεσθαι φιλικῶς
<span class="lb" data-page="188" data-line="12" id="p188.12"></span>μᾶλλον ἐξηγουμένους τὰ τῶν παλαιῶν, οὐ δυσμενῶς ἐξελέγχοντας,
<span class="lb" data-page="188" data-line="13" id="p188.13"></span>ἀλλ’ ὅμως οὐδ’ οὕτως ἀληθής ἐστιν ὁ λόγος, οὐδ’ ἂν
<span class="lb" data-page="188" data-line="14" id="p188.14"></span>διορισάμενοι φῶμεν ὅσα χωρὶς τῆς ἔξωθεν προφάσεως ἐκ τοῦ
<span class="lb" data-page="188" data-line="15" id="p188.15"></span>σώματος ἡμῶν ὁρμᾶται ῥίγη, πυρετὸν ἐξ ἀνάγκης αὐτοῖς ἀκολουθήσειν.
<span class="lb" data-page="188" data-line="16" id="p188.16"></span>ὦπται γὰρ οὐχ ἡμῖν μόνοις, ἀλλὰ καὶ πολλοῖς
<span class="lb" data-page="188" data-line="17" id="p188.17"></span>τῶν πρὸ ἡμῶν ἰατροῖς ἤδη ῥίγη συστάντα χωρὶς πυρετῶν, οὐ
<span class="lb" data-page="188" data-line="18" id="p188.18"></span>μὴν ἰσχυρά γε οὕτως ἐστὶν, ὡς τὰ τῶν ἀκριβῶν προηγούμενα 
<span class="pb" data-page="189" id="p189"></span>
<span class="lb" data-page="189" data-line="1" id="p189.1"></span>τριταίων ἢ τεταρταίων, ἢ τὰ κρίνοντα πυρετοὺς καυσώδεις
<span class="lb" data-page="189" data-line="2" id="p189.2"></span>τε καὶ θερμούς. εἴωθε δὲ τὰ τοιαῦτα ῥίγη διαίταις ἕπεσθαι
<span class="lb" data-page="189" data-line="3" id="p189.3"></span>μοχθηραῖς, ἐμπιπλαμένων ἀργῶς ἀνθρώπων καὶ λουομένων
<span class="lb" data-page="189" data-line="4" id="p189.4"></span>ἐπὶ τροφαῖς πολλάκις. ὅταν δὲ καὶ αὐτῶν τῶν ἐδεσμάτων αἱ
<span class="lb" data-page="189" data-line="5" id="p189.5"></span>ποιότητες πολλάκις ἐκ τῆς ψυχροτέρας τε καὶ φλεγματικωτέρας
<span class="lb" data-page="189" data-line="6" id="p189.6"></span>ὦσι κράσεως, ἑτοιμότατον ἁλῶναι ῥίγεσιν ἀνεκθερμάντοις
<span class="lb" data-page="189" data-line="7" id="p189.7"></span>τοὺς οὕτω διακειμένους. οὐδὲν οὖν θαυμαστὸν οὐδὲ τὸ
<span class="lb" data-page="189" data-line="8" id="p189.8"></span>μηδέποτε θεάσασθαι ῥίγη τοιαῦτα τοὺς παλαιοὺς ἰατροὺς,
<span class="lb" data-page="189" data-line="9" id="p189.9"></span>ὡς ἂν μήτε πλημμελούντων εἰς τὴν ὑγιεινὴν δίαιταν ἴσα τοῖς
<span class="lb" data-page="189" data-line="10" id="p189.10"></span>νῦν τῶν τότε, μήτε τῆς τῶν βαλανείων χρήσεως εἰς τοσοῦτον
<span class="lb" data-page="189" data-line="11" id="p189.11"></span>ἐπιπολαζούσης. ἀλλ’, ὡς εἴρηται ἀρτίως, τὰ τοιαῦτα ῥίγη
<span class="lb" data-page="189" data-line="12" id="p189.12"></span>φρικώδη μᾶλλόν ἐστιν ἢ κλονώδη. πρώτη μὲν γὰρ αἴσθησις
<span class="lb" data-page="189" data-line="13" id="p189.13"></span>ἡμῖν ἐπὶ τοῖς μοχθηροῖς περιττώμασιν ἀνωμαλίας γίγνεται,
<span class="lb" data-page="189" data-line="14" id="p189.14"></span>καὶ ὅταν γε δριμέα τὰ τοιαῦτα ὑπάρχῃ, δακνώδης ἐστὶν ἡ
<span class="lb" data-page="189" data-line="15" id="p189.15"></span>αἴσθησις· δευτέρα δὲ φρίκης μικρᾶς, εἶτα μείζονος, εἶθ’
<span class="lb" data-page="189" data-line="16" id="p189.16"></span>οὕτω μεγάλης, ὡς ἤδη καὶ ῥίγους τι μετέχειν· εἶτα τοῦ ῥίγους
<span class="lb" data-page="189" data-line="17" id="p189.17"></span>αὐτοῦ μόνου κλονοῦντός τε καὶ διασείοντος τὰ μόρια.
<span class="lb" data-page="189" data-line="18" id="p189.18"></span>τοῦτο τὸ ῥῖγος ἐπὶ τοῖς ψυχροῖς<span class="milestone ed2page" data-n="78" data-unit="ed2page" id="ed2page.78"></span> χυμοῖς οὐκ ἄν ποτε
<span class="lb" data-page="189" data-line="19" id="p189.19"></span>γένοιτο· τὴν ἀρχὴν γὰρ οὐδὲ σφοδρῶς κινοῦνται οἱ τοιοῦτοι 
<span class="pb" data-page="190" id="p190"></span>
<span class="lb" data-page="190" data-line="1" id="p190.1"></span>διὰ τὸ πάχος· εἰ δὲ λεπτυνθεῖέν ποτε καὶ οὗτοι, ῥῖγος μὲν
<span class="lb" data-page="190" data-line="2" id="p190.2"></span>οἴσουσιν, οὐ μὴν ἰσχυρότερον. οὐ γὰρ ἐγχωρεῖ τὴν αὐτὴν
<span class="lb" data-page="190" data-line="3" id="p190.3"></span>ἐπιδέξασθαι λεπτότητα φλέγμα λεπτυνθὲν, ἣν ἡ λεπτυνθεῖσα
<span class="lb" data-page="190" data-line="4" id="p190.4"></span>δέχεται ξανθὴ χολή. τὸ μὲν δὴ τοιοῦτον ῥῖγος οὐ πάνυ τι
<span class="lb" data-page="190" data-line="5" id="p190.5"></span>γιγνώσκουσιν οἱ παλαιοὶ ἰατροί· τὸ δ’ ἐν νοσήμασι θανατώδεσι
<span class="lb" data-page="190" data-line="6" id="p190.6"></span>γιγνώσκουσιν. λέγει οὖν ὁ Ἱπποκράτης ἐν ἀφορισμοῖς,
<span class="lb" data-page="190" data-line="7" id="p190.7"></span>ἢν ῥῖγος ἐμπίπτῃ πυρετῷ μὴ διαλείποντι, ἤδη ἀσθενεῖ ἐόντι,
<span class="lb" data-page="190" data-line="8" id="p190.8"></span>θανάσιμον. ἐν γὰρ τοῖς τοιούτοις ῥίγεσιν ὥρμησε μὲν ἡ φύσις
<span class="lb" data-page="190" data-line="9" id="p190.9"></span>ἐπὶ τὸ διώσασθαι τὰ λυποῦντα, νικηθεῖσα δὲ καταπίπτει
<span class="lb" data-page="190" data-line="10" id="p190.10"></span>καὶ κατασβέννυται, καὶ διὰ τοῦτό ἐστιν ὀλέθριον τὸ σύμπτωμα.
<span class="lb" data-page="190" data-line="11" id="p190.11"></span>κατὰ δὲ τοὺς τεταρταίους ἐπίμικτον τὸ ῥῖγός ἐστιν
<span class="lb" data-page="190" data-line="12" id="p190.12"></span>ἐκ ψυχροῦ τε καὶ θερμοῦ. φύσει μὲν γάρ ἐστι ψυχρὸς χυμὸς
<span class="lb" data-page="190" data-line="13" id="p190.13"></span>ἡ μέλαινα χολὴ, σηπεδόνα δέ τινα προσλαβοῦσα, δι’ ἣν καὶ
<span class="lb" data-page="190" data-line="14" id="p190.14"></span>πυρετοὺς ἐξάπτει, τοσοῦτον ἐπικτᾶται θερμότητος, ὅσον καὶ
<span class="lb" data-page="190" data-line="15" id="p190.15"></span>σηπεδόνος. ὅτι μὲν οὖν ἕπεται ῥίγη κᾀν τοῖς θερμοῖς αἰτίοις
<span class="lb" data-page="190" data-line="16" id="p190.16"></span>ἀπεδείξαμεν· ὅτι δὲ κᾀν τοῖς τοιούτοις ἅπασι καταψύχονταί 
<span class="pb" data-page="191" id="p191"></span>
<span class="lb" data-page="191" data-line="1" id="p191.1"></span>τε καὶ λειφαιμοῦσι, μάλιστα μὲν ὅσα τοῦ σώματος ἄκρα μόρια,
<span class="lb" data-page="191" data-line="2" id="p191.2"></span>σὺν αὐτοῖς δὲ καὶ τὸ δέρμα σύμπαν, ὅσα τ’ ἐπιπολῆς ἐστιν
<span class="lb" data-page="191" data-line="3" id="p191.3"></span>ὑπ’ αὐτῷ, καὶ διὰ τίνα τὴν αἰτίαν γίγνεται, τοῦτο σκεπτέον
<span class="lb" data-page="191" data-line="4" id="p191.4"></span>ἐφεξῆς. ἔστι δή τις ἐκ τῶν πρώτων καὶ, ὡς ἂν εἴποι τις,
<span class="lb" data-page="191" data-line="5" id="p191.5"></span>ἡγεμονικωτάτων κινήσεων ἡ ἔσω τε καὶ ἔξω φορὰ τῆς ἐμφύτου
<span class="lb" data-page="191" data-line="6" id="p191.6"></span>θερμασίας, ἐπὶ πολλοῖς πάθεσι γιγνομένη ψυχικοῖς,
<span class="lb" data-page="191" data-line="7" id="p191.7"></span>ἅμα δ’ αὐτῇ δηλονότι καὶ τὸ πνεῦμα καὶ τὸ αἷμα, ποτὲ μὲν
<span class="lb" data-page="191" data-line="8" id="p191.8"></span>ἔσω τε καὶ πρὸς τὴν ἀρχὴν φέρεται καὶ συστέλλεται, ποτὲ δ’
<span class="lb" data-page="191" data-line="9" id="p191.9"></span>ἐκτὸς ἀποτείνεται καὶ χεῖται. αὐτῆς μὲν γὰρ τῆς ψυχῆς τὴν
<span class="lb" data-page="191" data-line="10" id="p191.10"></span>οὐσίαν ἴσως μὲν καὶ κατ’ ἄλλην τινὰ πραγματείαν ἀποφήνασθαι
<span class="lb" data-page="191" data-line="11" id="p191.11"></span>τολμηρὸν, ἐν δὲ τῇ νῦν ἐνεστώσῃ πρὸς τῷ τολμηρῷ
<span class="lb" data-page="191" data-line="12" id="p191.12"></span>καὶ περιττόν. ἔοικε δ’ οὖν ἥ τις ποτ’ ἂν ᾖ, δυοῖν
<span class="lb" data-page="191" data-line="13" id="p191.13"></span>θάτερον, ἤτοι πρώτοις ὀργάνοις εἰς ἁπάσας τὰς ἐνεργείας
<span class="lb" data-page="191" data-line="14" id="p191.14"></span>χρῆσθαι πνεύματί τε καὶ αἵματι καὶ τῇ θερμασίᾳ τῇ κατὰ
<span class="lb" data-page="191" data-line="15" id="p191.15"></span>θάτερόν τε καὶ συναμφότερον, ἢ ἐν αὐτοῖς τούτοις ὑπάρχειν.
<span class="lb" data-page="191" data-line="16" id="p191.16"></span>ἔνεστι δὲ ἐναργῶς θεάσασθαι τὰς κινήσεις αὐτῆς ἐν
<span class="lb" data-page="191" data-line="17" id="p191.17"></span>ἄλλοις τε πολλοῖς καὶ μάλιστα τοῖς ψυχικοῖς πάθεσιν.
<span class="lb" data-page="191" data-line="18" id="p191.18"></span>αὐτίκα φόβος τε καὶ θυμὸς, ὁ μὲν εἴσω τε καὶ πρὸς τὴν ﻿
<span class="pb" data-page="192" id="p192"></span>
<span class="lb" data-page="192" data-line="1" id="p192.1"></span>ἀρχὴν ὑπάγει καὶ συστέλλει τό τε πνεῦμα καὶ τὸ αἷμα σὺν
<span class="lb" data-page="192" data-line="2" id="p192.2"></span>τῷ καταψύχειν τὰ ἐπιπολῆς, ὁ δὲ ἀποτείνει τε καὶ χεῖ καὶ
<span class="lb" data-page="192" data-line="3" id="p192.3"></span>θερμαίνει. τὸ δ’ ἀγωνιᾷν ὀνομαζόμενον ἐξ ἀμφοῖν ὑπάρχον
<span class="lb" data-page="192" data-line="4" id="p192.4"></span>σύνθετον, ἀνώμαλόν ἐστι ταῖς κινήσεσι. καὶ τοίνυν
<span class="lb" data-page="192" data-line="5" id="p192.5"></span>καὶ οἱ σφυγμοὶ τῶν ἀρτηριῶν τε καὶ τῆς καρδίας μικρότατοι
<span class="lb" data-page="192" data-line="6" id="p192.6"></span>μὲν καὶ ἀτονώτατοι τοῖς φοβηθεῖσι, μέγιστοι δὲ καὶ
<span class="lb" data-page="192" data-line="7" id="p192.7"></span>σφοδρότατοι τοῖς θυμωθεῖσιν, ἀνώμαλοι δ’ εἰσὶ τοῖς ἀγωνιῶσιν.
<span class="lb" data-page="192" data-line="8" id="p192.8"></span>ἐπὶ δὲ τῆς αἰδοῦς εἴσω μὲν πρῶτον ἡ κίνησις
<span class="lb" data-page="192" data-line="9" id="p192.9"></span>γίγνεται τῆς ψυχικῆς δυνάμεως, ἐπάνοδος δ’ αὖθις ἀθρόα
<span class="lb" data-page="192" data-line="10" id="p192.10"></span>πρὸς τοὐκτὸς λαμβάνει· ὡς εἴγε μὴ ἐπανέρχοιτο, φόβος
<span class="lb" data-page="192" data-line="11" id="p192.11"></span>ἐστὶν, οὐκ αἰδώς. ἡ μὲν γὰρ αἰδὼς ἐξαίφνης γίγνεται,
<span class="lb" data-page="192" data-line="12" id="p192.12"></span>μηδὲν τῆς ψυχικῆς δυνάμεως προσδοκώσης κακὸν, ἀλλ’, ὡς
<span class="lb" data-page="192" data-line="13" id="p192.13"></span>ἂν εἴποι τις, ὑπὸ μαλακίας τε καὶ δειλίας συμφύτου, μὴ
<span class="lb" data-page="192" data-line="14" id="p192.14"></span>φερούσης ἀνθρώπου πολὺ κρείττονος ὁμιλίαν, ἀλλ’ ἀποδρᾶναί
<span class="lb" data-page="192" data-line="15" id="p192.15"></span>τε καὶ εἰ οἷόν τ’ ἦν ἐκ ποδῶν γενέσθαι σπευδούσης.
<span class="lb" data-page="192" data-line="16" id="p192.16"></span>καὶ διὰ τοῦτο μόνον ἀποχωρεῖ πρὸς τὸ βάθος, οἷον
<span class="lb" data-page="192" data-line="17" id="p192.17"></span>ἀποδιδράσκουσα χωρὶς τοῦ καταψύχεσθαι. τοῦ λογισμοῦ
<span class="lb" data-page="192" data-line="18" id="p192.18"></span>δ’ ἐπεγείροντος καὶ παρορμῶντος τὸ παθητικὸν τῆς ψυχῆς, 
<span class="pb" data-page="193" id="p193"></span>
<span class="lb" data-page="193" data-line="1" id="p193.1"></span>
<span class="milestone ed2page" data-n="79" data-unit="ed2page" id="ed2page.79"></span>ὅπερ ἐστὶ τὸ φοβούμενόν<span class="milestone ed1page" data-n="236" data-unit="ed1page" id="ed1page.236"></span> τε καὶ αἰδούμενον, ἐπανέρχεταί
<span class="lb" data-page="193" data-line="2" id="p193.2"></span>τε καὶ κινεῖται πρὸς τὰ ἐκτὸς ἐν ὁμοίῳ μάλιστα
<span class="lb" data-page="193" data-line="3" id="p193.3"></span>τρόπῳ κινήσεως, ἐν οἵῳ περ ἂν ὅταν ἐπὶ ψυχρολουσίᾳ θερμασίας
<span class="lb" data-page="193" data-line="4" id="p193.4"></span>ἐπανάκλησις γίγνηται. ἐν δέ γε τοῖς φόβοις, ἅτε μηδ’
<span class="lb" data-page="193" data-line="5" id="p193.5"></span>ὅλως ἐπεγείροντός τε καὶ παρορμῶντος τοῦ λογισμοῦ τὸ παθητικὸν
<span class="lb" data-page="193" data-line="6" id="p193.6"></span>τῆς ψυχῆς, ἀεὶ καὶ μᾶλλον κατασβέννυται τὸ θερμὸν,
<span class="lb" data-page="193" data-line="7" id="p193.7"></span>ὥστε καὶ ῥιγοῦν ἐνίους αὐτῶν. ὅπερ δ’ ἐν φόβοις ἀθρόως,
<span class="lb" data-page="193" data-line="8" id="p193.8"></span>τοῦτ’ ἐν λύπαις κατὰ βραχὺ πάσχουσι, μεγέθει καὶ σφοδρότητι
<span class="lb" data-page="193" data-line="9" id="p193.9"></span>τῶν παθῶν, οὐχ ὅλῳ τῷ γένει διαφερόντων. καὶ τοίνυν
<span class="lb" data-page="193" data-line="10" id="p193.10"></span>καὶ ἀπέθανον ἤδη τινὲς ἐπὶ φόβοις ἐξαιφνιδίοις, ὅταν
<span class="lb" data-page="193" data-line="11" id="p193.11"></span>ἀσθενὲς φύσει ψυχάριον ἰσχυρῷ πάθει κατασχεθὲν ἀθρόως
<span class="lb" data-page="193" data-line="12" id="p193.12"></span>κατασβεσθῇ τε καὶ καταπνιγῇ. τὸ μὲν γὰρ σβέννυσθαι δι’
<span class="lb" data-page="193" data-line="13" id="p193.13"></span>αὐτὴν τοῦ πάθους γίγνεται φύσιν ἐν τῷ καταψύχεσθαι τὴν
<span class="lb" data-page="193" data-line="14" id="p193.14"></span>γένεσιν ἔχοντος· τὸ δὲ καταπνίγεσθαι διὰ τὸ συννεύειν τε καὶ
<span class="lb" data-page="193" data-line="15" id="p193.15"></span>φέρεσθαι πᾶν ἐπὶ τὴν ἀρχὴν τὸ αἷμα. θυμωθεὶς δ’ οὐδεὶς
<span class="lb" data-page="193" data-line="16" id="p193.16"></span>ἀπέθανεν, ὡς ἂν μήτε τῆς θερμότητος καταψυχομένης μήτε
<span class="lb" data-page="193" data-line="17" id="p193.17"></span>τοῦ τόνου λυομένου· χαρέντες μέντοι μεγάλως ἔνιοι τῶν μικροψύχων
<span class="lb" data-page="193" data-line="18" id="p193.18"></span>ἀνθρώπων ἀπέθανον, ὥσπερ καὶ φοβηθέντες·
<span class="lb" data-page="193" data-line="19" id="p193.19"></span>οὐ γὰρ ἅμα τόνῳ καὶ ζέσει κινεῖται πρὸς τὰ ἐκτὸς ἡ ψυχικὴ 
<span class="pb" data-page="194" id="p194"></span>
<span class="lb" data-page="194" data-line="1" id="p194.1"></span>δύναμις, ἀλλ’ αὐτὸ τοὐναντίον, εἴ τι καὶ πρότερον εἶχε τόνου,
<span class="lb" data-page="194" data-line="2" id="p194.2"></span>τοῦτο νῦν ἐκλύει τε καὶ χαλᾷ· διαφορεῖται τοιγαροῦν,
<span class="lb" data-page="194" data-line="3" id="p194.3"></span>ὅταν ἐπιπλεῖστον χαλασθεῖσα φέρηται πρὸς τὸ ἐκτός. ὁ δὲ
<span class="lb" data-page="194" data-line="4" id="p194.4"></span>πόνος ἐναντίως κινεῖσθαι τὴν ψυχὴν ἀναγκάζων ὅμοια τῷ
<span class="lb" data-page="194" data-line="5" id="p194.5"></span>μεγίστῳ φόβῳ φέρει τὰ συμπτώματα. καὶ γὰρ ἀχροοῦσι καὶ
<span class="lb" data-page="194" data-line="6" id="p194.6"></span>καταψύχονται καὶ ῥιγοῦσι καὶ τρέμουσι καὶ μικροσφυκτοῦσι
<span class="lb" data-page="194" data-line="7" id="p194.7"></span>καὶ ἀσφυκτοῦσι καὶ τέλος ἀποθνήσκουσιν ὡσαύτως τοῖς ἐκπλαγεῖσιν.
<span class="lb" data-page="194" data-line="8" id="p194.8"></span>ὑποφεύγει γὰρ κᾀν τούτοις ἐπὶ τὴν ἀρχὴν ἡ ἔμφυτος
<span class="lb" data-page="194" data-line="9" id="p194.9"></span>θερμασία λυομένη θ’ ἅμα καὶ κατασβεννυμένη. ὅπου
<span class="lb" data-page="194" data-line="10" id="p194.10"></span>δὲ θάνατον ἐπιφέρει τὰ τοιαῦτα τῶν παθῶν, οὐδὲν δήπου
<span class="lb" data-page="194" data-line="11" id="p194.11"></span>θαυμαστὸν εἰ καὶ λειποψυχίαν. οὔκουν οὐδ’ ὅτι τὰ λειποψυχίας
<span class="lb" data-page="194" data-line="12" id="p194.12"></span>ἀκόλουθα συμπτώματα, τά τε ἄλλα καὶ ἡ ἀκούσιος ἔκκρισις
<span class="lb" data-page="194" data-line="13" id="p194.13"></span>τῶν περιττωμάτων ἕπεται οὐδὲν ἔτι χρὴ θαυμάζειν. ἀλλὰ
<span class="lb" data-page="194" data-line="14" id="p194.14"></span>γὰρ οὐ τοῦ παρόντος καιροῦ μηκύνειν ἔτι ὑπὲρ τῶν τοιούτων
<span class="lb" data-page="194" data-line="15" id="p194.15"></span>ἀλλ’ ἐπὶ τὸ προκείμενον ἰτέον. ὅταν οὖν ἐπὶ θερμοῖς τε ἅμα
<span class="lb" data-page="194" data-line="16" id="p194.16"></span>καὶ δακνώδεσι χυμοῖς γίνηται ῥῖγος, οὐδὲν θαυμαστόν ἐστι
<span class="lb" data-page="194" data-line="17" id="p194.17"></span>καταψύχεσθαι τὰ ἐκτὸς ἅπαντα, τῆς ψυχικῆς δυνάμεως εἰς τὸ
<span class="lb" data-page="194" data-line="18" id="p194.18"></span>βάθος συννευούσης ἅμα τῷ αἵματι. γίγνεται γὰρ αἴσθησις 
<span class="pb" data-page="195" id="p195"></span>
<span class="lb" data-page="195" data-line="1" id="p195.1"></span>τηνικαῦτα τῆς τῶν ἐκτὸς ψύξεως, οὐ τῆς τῶν ἐν τῷ βάθει.
<span class="lb" data-page="195" data-line="2" id="p195.2"></span>καὶ γὰρ διψῶσιν ἰσχυρῶς ἔνιοι κατ’ ἐκεῖνον τὸν καιρὸν, ὡς
<span class="lb" data-page="195" data-line="3" id="p195.3"></span>ἂν τῆς ἔνδον θερμασίας διαφυλαττομένης αὐτοῖς. ὅτι δὲ εὐλόγως
<span class="lb" data-page="195" data-line="4" id="p195.4"></span>τὰ τοιαῦτα τοῖς ῥιγοῦσι συμβαίνειν εἴωθεν, ἔνεστι κᾀντεῦθεν
<span class="lb" data-page="195" data-line="5" id="p195.5"></span>συλλογίσασθαι. εἰ γὰρ καθ’ ἕν τι μέρος ἐρείδουσαι
<span class="lb" data-page="195" data-line="6" id="p195.6"></span>σφοδρότερον ὀδύναι λειποψυχίας τε ἅμα καὶ καταψύξεις ἐπιφέρουσιν,
<span class="lb" data-page="195" data-line="7" id="p195.7"></span>οὐδὲν ἂν εἴη θαυμαστὸν τὰς καθ’ ὅλον ἅμα τὸ
<span class="lb" data-page="195" data-line="8" id="p195.8"></span>σῶμα συνισταμένας, εἰ καὶ μὴ τὰς λειποψυχίας τε καὶ τοὺς
<span class="lb" data-page="195" data-line="9" id="p195.9"></span>θανάτους, ἀλλὰ τάς γε καταψύξεις ἐργάζεσθαι. εἰσὶ γὰρ
<span class="lb" data-page="195" data-line="10" id="p195.10"></span>ὁμογενεῖς καὶ ταῖς ἄλλαις ἁπάσαις ὀδύναις αἱ κατὰ τὸ ῥῖγος,
<span class="lb" data-page="195" data-line="11" id="p195.11"></span>ἀπολείπονται δὲ τῶν ἀναιρουσῶν μεγέθει καὶ χρόνῳ. καὶ
<span class="lb" data-page="195" data-line="12" id="p195.12"></span>γὰρ ἐλάττους εἰσὶ πολλῷ καὶ βραχυχρόνιοι. κωλικὴ μέντοιγε
<span class="lb" data-page="195" data-line="13" id="p195.13"></span>πολλάκις ὀδύνη δυοῖν ἐφεξῆς ἡμερῶν κατέσχε· ῥῖγος δ’ ὅσῳπερ
<span class="lb" data-page="195" data-line="14" id="p195.14"></span>ἂν ᾖ σφοδρότερον, τοσοῦτον ὀλιγοχρονιώτερον γίγνεται.
<span class="lb" data-page="195" data-line="15" id="p195.15"></span>προσέοικε γὰρ ἡ κατ’ αὐτὸ κίνησις τῆς ψυχῆς οὐ τῇ κατὰ τοὺς
<span class="lb" data-page="195" data-line="16" id="p195.16"></span>φόβους, ἀλλὰ μᾶλλόν πως τῇ κατὰ τὴν αἰδῶ τε καὶ ψυχρολουσίαν.
<span class="lb" data-page="195" data-line="17" id="p195.17"></span>ἀναμάχεται γοῦν ἡ δύναμις καὶ διαγωνίζεται πρὸς
<span class="lb" data-page="195" data-line="18" id="p195.18"></span>τὰ λυποῦντα, μέχρι περ ἂν ἐκμοχλεύσῃ τε καὶ διώσηται
<span class="lb" data-page="195" data-line="19" id="p195.19"></span>πάντα. διά τε οὖν τὰς σφοδρὰς ἐμπτώσεις, καὶ ὅτι 
<span class="pb" data-page="196" id="p196"></span>
<span class="lb" data-page="196" data-line="1" id="p196.1"></span>κατὰ τὸ βάθος ἀθροισθεῖσα μετὰ πολλῆς ἐπανέρχεται θερμασίας,
<span class="lb" data-page="196" data-line="2" id="p196.2"></span>τὸν ἐπὶ τοῖς ῥίγεσι πυρετὸν ἐξάπτει, <span class="milestone ed2page" data-n="80" data-unit="ed2page" id="ed2page.80"></span>τὴν ὕλην
<span class="lb" data-page="196" data-line="3" id="p196.3"></span>ἔχουσα σύμμαχον εἰς τὸ μέγεθος αὐτοῦ. εἰ δέ ποτε διαγωνιζομένη
<span class="lb" data-page="196" data-line="4" id="p196.4"></span>φθάσειε καμεῖν αὕτη, πρὶν διώσασθαι τὰ λυποῦντα,
<span class="lb" data-page="196" data-line="5" id="p196.5"></span>γίγνεται μὲν γὰρ καὶ τοῦτο δι’ ἀῤῥωστίαν δυνάμεως, ἢ μέγεθος
<span class="lb" data-page="196" data-line="6" id="p196.6"></span>αἰτίου, θάνατος ἐξ ἀνάγκης ἀκολουθεῖ, καθάπερ ἔμπροσθεν
<span class="lb" data-page="196" data-line="7" id="p196.7"></span>εἴρηται. 
</p>
</section>
<section id="s2.6" title="Chapter 2.6">
<p>
<span class="lb" data-page="196" data-line="8" id="p196.8"></span>Ὁπότε οὖν ἐνταῦθα τοῦ λόγου γεγόναμεν,
<span class="lb" data-page="196" data-line="9" id="p196.9"></span>ἐπιθῶμεν ἤδη τὴν κεφαλὴν αὐτῷ, βραχέσι κεφαλαίοις ἅπαντά
<span class="lb" data-page="196" data-line="10" id="p196.10"></span>τε τὰ προειρημένα περιλαβόντες, ὅσα τε λείπεται προσθέντες.
<span class="lb" data-page="196" data-line="11" id="p196.11"></span>αἱ μὲν βῆχες καὶ οἱ πταρμοὶ καὶ αἱ λύγγες καὶ τὰ ῥίγη τῆς
<span class="lb" data-page="196" data-line="12" id="p196.12"></span>ἐκκριτικῆς δυνάμεως ἰσχυραὶ καὶ βίαιοι κινήσεις εἰσίν· οἱ δὲ
<span class="lb" data-page="196" data-line="13" id="p196.13"></span>σκορδινισμοὶ καὶ αἱ χάσμαι τῆς αὐτῆς μὲν, ἀλλὰ μέτριαι· μετριώτεραι
<span class="lb" data-page="196" data-line="14" id="p196.14"></span>δὲ κᾀν ταῖς φρίκαις αἱ κινήσεις εἰσί· καὶ πολὺ δὴ
<span class="lb" data-page="196" data-line="15" id="p196.15"></span>τούτων μετριώτεραι αἱ κατὰ τὰς ἀνωμαλίας κινήσεις, ὥστε
<span class="lb" data-page="196" data-line="16" id="p196.16"></span>σχεδὸν οὐδὲ κινήσεις εἴποι τις τὰς τοιαύτας, ἀλλ’ αἰσθήσεις
<span class="lb" data-page="196" data-line="17" id="p196.17"></span>μόνον ὑπάρχειν, οἷαί περ καὶ αἱ κατὰ τοὺς ἑλκώδεις κόπους
<span class="lb" data-page="196" data-line="18" id="p196.18"></span>αἰσθήσεις εἰσί. καὶ τούτων μᾶλλον ἔτι ἐν τῷ κνηστιᾷν. ﻿
<span class="pb" data-page="197" id="p197"></span>
<span class="lb" data-page="197" data-line="1" id="p197.1"></span>αἴσθησις γὰρ ἐν τούτῳ τῷ συμπτώματι μόνον ἐστὶ περιττωμάτων
<span class="lb" data-page="197" data-line="2" id="p197.2"></span>κνησμωδῶν· οὐδὲ γὰρ ὀνομάσαι δυνατὸν ἄλλως αὐτὰ,
<span class="lb" data-page="197" data-line="3" id="p197.3"></span>πλὴν εἰ νιτρώδη καὶ ἁλμυρά τις ἢ πικρὰ προσαγορεύειν ἐθέλοι,
<span class="lb" data-page="197" data-line="4" id="p197.4"></span>τοιαύτη γὰρ ἡ φύσις αὐτῶν. ἔνεστι δὲ μαθεῖν περὶ
<span class="lb" data-page="197" data-line="5" id="p197.5"></span>αὐτῶν ἀπό τε τῶν ἔξωθεν, οἷον ἀκαλήφης τε καὶ σκίλλης καὶ
<span class="lb" data-page="197" data-line="6" id="p197.6"></span>ἅλμης καὶ θαλάττης, ὅσα τ’ ἄλλα τοιαῦτα καὶ τούτων οὐδὲν
<span class="lb" data-page="197" data-line="7" id="p197.7"></span>ἧττον ἀπ’ αὐτῶν τῶν κατὰ τὸ σῶμα. τοῖς γὰρ ἀλουτοῦσι
<span class="lb" data-page="197" data-line="8" id="p197.8"></span>καὶ ῥυπῶσι καὶ ἀπεπτοῦσι καὶ τροφὰς κακοχύμους
<span class="lb" data-page="197" data-line="9" id="p197.9"></span>ἐσθίουσι κνηστιᾷν συμβαίνει, καὶ πολὺ δὴ μᾶλλον ἐν ψώραις
<span class="lb" data-page="197" data-line="10" id="p197.10"></span>τε καὶ λέπραις, ὅτι πλείων τε καὶ παχύτερος ὁ χυμὸς ἐν ταῖς
<span class="lb" data-page="197" data-line="11" id="p197.11"></span>τοιαύταις διαθέσεσι. καὶ διὰ τοῦτο κνῶνται μὲν ἐπὶ πλεῖόν
<span class="lb" data-page="197" data-line="12" id="p197.12"></span>τε καὶ μᾶλλον ἁπάντων ἄνευ τῆς τοιαύτης διαθέσεως κνηστιώντων·
<span class="lb" data-page="197" data-line="13" id="p197.13"></span>ὀνίνανται δ’ οὐδὲν οὐδ’ ἂν ἐκδείρωσιν ἑαυτοὺς
<span class="lb" data-page="197" data-line="14" id="p197.14"></span>κνώμενοι σφοδρότατα, διὰ τὸ μένειν ἐν αὐτοῖς ἐμπεπλασμένον
<span class="lb" data-page="197" data-line="15" id="p197.15"></span>τε καὶ, ὡς ἂν εἴποι τις, ἐσφηνωμένον ἐν τῷ δέρματι τὸν
<span class="lb" data-page="197" data-line="16" id="p197.16"></span>λυποῦντα χυμόν. οὔτε γὰρ ὀλίγος οὗτος οὔτε λεπτός ἐστιν,
<span class="lb" data-page="197" data-line="17" id="p197.17"></span>ὡς ἐπὶ τῶν ἀλουτησάντων μόνον ἢ ῥυπώντων, ἀλλὰ καὶ
<span class="lb" data-page="197" data-line="18" id="p197.18"></span>πλεῖστος καὶ παχὺς, ἐνίοτε δὲ καὶ γλίσχρος. ἅπαντα γοῦν τὰ
<span class="lb" data-page="197" data-line="19" id="p197.19"></span>τοιαῦτα συμπτώματα κακοχυμίας ἐστὶν ἔγγονα, διαφέροντα 
<span class="pb" data-page="198" id="p198"></span>
<span class="lb" data-page="198" data-line="1" id="p198.1"></span>δὲ ποιότητι καὶ ποσότητι τῆς αἰτίας, ἔτι τε πρὸς τούτοις
<span class="lb" data-page="198" data-line="2" id="p198.2"></span>ἡσυχίᾳ τε καὶ κινήσει. ὀλίγη μὲν γὰρ καὶ λεπτὴ καὶ ἁλμυρὰ
<span class="lb" data-page="198" data-line="3" id="p198.3"></span>καὶ ἀκίνητος ἐν τοῖς κνηστιῶσιν· ὀλίγη δὲ καὶ
<span class="lb" data-page="198" data-line="4" id="p198.4"></span>λεπτὴ καὶ δακνώδης καὶ ἀκίνητος ἐπὶ τοῖς ἑλκώδεσι κόποις·
<span class="lb" data-page="198" data-line="5" id="p198.5"></span>πολλὴ δὲ καὶ παχεῖα καὶ ἁλμυρὰ καὶ ἀκίνητος ἐν
<span class="lb" data-page="198" data-line="6" id="p198.6"></span>λέπραις τε καὶ ψώραις· ὀλίγη δὲ καὶ λεπτὴ καὶ δακνώδης
<span class="lb" data-page="198" data-line="7" id="p198.7"></span>καὶ βραχεῖαν ἔχουσα τὴν κίνησιν ἐν ταῖς φρίκαις. εἰ δ’
<span class="lb" data-page="198" data-line="8" id="p198.8"></span>ἤτοι κινηθείη σφοδρῶς ἢ πλείων ἢ δακνωδεστέρα γένοιτο,
<span class="lb" data-page="198" data-line="9" id="p198.9"></span>ῥῖγος, οὐ φρίκην ἐπιφέρει, μέγιστον μὲν ἡ πλείστη τε
<span class="lb" data-page="198" data-line="10" id="p198.10"></span>καὶ σφοδροτάτη καὶ δακνωδεστάτη καὶ σφοδρότατα κινουμένη,
<span class="lb" data-page="198" data-line="11" id="p198.11"></span>ἐλάχιστον δὲ, εἰ καθ’ ἕν τι τούτων μετρίως αὐξηθὲν
<span class="lb" data-page="198" data-line="12" id="p198.12"></span>ἐκ φρίκης εἰς ῥῖγος μεταπέσοι. πάμπολλαι δὲ ἄλλαι μεταξὺ
<span class="lb" data-page="198" data-line="13" id="p198.13"></span>τοῦ τ’ ἐλαχίστου ῥίγους ἐστὶ καὶ τοῦ μεγίστου, τῷ
<span class="lb" data-page="198" data-line="14" id="p198.14"></span>μᾶλλόν τε καὶ ἧττον ἀλλήλων διαφέρουσαι παρά τε τὸ
<span class="lb" data-page="198" data-line="15" id="p198.15"></span>μᾶλλον καὶ ἧττον κινεῖσθαι τὴν αἰτίαν καὶ παρὰ τὸ
<span class="lb" data-page="198" data-line="16" id="p198.16"></span>μᾶλλόν τε καὶ ἧττον εἶναι δακνώδη, καὶ προσέτι τὴν
<span class="lb" data-page="198" data-line="17" id="p198.17"></span>ἐν τῇ ποσότητι διαφορὰν, ἔτι τε πρὸς τούτοις ἤτοι
<span class="lb" data-page="198" data-line="18" id="p198.18"></span>παρὰ τὸ πάσαις ταῖς εἰρημέναις διαφοραῖς, ἢ παρὰ
<span class="lb" data-page="198" data-line="19" id="p198.19"></span>τό τισιν ἤ τινι τὴν ποιοῦσαν τὸ ῥῖγος αἰτίαν ηὐξῆσθαι. 
<span class="pb" data-page="199" id="p199"></span>
<span class="lb" data-page="199" data-line="1" id="p199.1"></span>ταυτὶ μὲν οὖν <span class="milestone ed2page" data-n="81" data-unit="ed2page" id="ed2page.81"></span>ἅπαντα τὰ συμπτώματα περὶ τὸ δέρμα
<span class="lb" data-page="199" data-line="2" id="p199.2"></span>καὶ τὰς ὑπ’ αὐτὸ σάρκας ἀθροιζομένης τῆς αἰτίας εἴωθε
<span class="lb" data-page="199" data-line="3" id="p199.3"></span>συνίστασθαι. βῆχες δὲ καὶ πταρμοὶ καὶ λύγγες, αἱ μὲν βῆχες
<span class="lb" data-page="199" data-line="4" id="p199.4"></span>ἐν τοῖς κατὰ πνεύμονά<span class="milestone ed1page" data-n="237" data-unit="ed1page" id="ed1page.237"></span> τε καὶ φάρυγγα καὶ θώρακα
<span class="lb" data-page="199" data-line="5" id="p199.5"></span>τῶν αἰτίων συνισταμένων· οἱ πταρμοὶ δὲ ἐν τοῖς κατὰ τὰς
<span class="lb" data-page="199" data-line="6" id="p199.6"></span>ῥῖνας· λύγγες δὲ ἐν τοῖς κατὰ γαστέρα καὶ στόμαχον. ἐν
<span class="lb" data-page="199" data-line="7" id="p199.7"></span>ἅπασι δὲ τοῖς εἰρημένοις κοινὸν ἡ τῶν λυπούντων ἐκκριτικὴ
<span class="lb" data-page="199" data-line="8" id="p199.8"></span>δύναμις, ἑαυτὴν ἐπεγείρουσα πρὸς τὰς σφοδροτάτας κινήσεις
<span class="lb" data-page="199" data-line="9" id="p199.9"></span>ὑπὲρ τοῦ διώσασθαι τὰ λυποῦντα, καθάπερ ἔμπροσθεν εἴρηται
<span class="lb" data-page="199" data-line="10" id="p199.10"></span>τά τ’ ἄλλα περὶ τῆς γενέσεως αὐτῶν καὶ ὅτι κατὰ συμβεβηκός
<span class="lb" data-page="199" data-line="11" id="p199.11"></span>ποτε καὶ ὁ πταρμὸς τῶν κατὰ πνεύμονα συνεστώτων
<span class="lb" data-page="199" data-line="12" id="p199.12"></span>ὑγρῶν ἴαμα καθίσταται, μὴ γινόμενος ἐκείνων ἕνεκεν. οὕτω
<span class="lb" data-page="199" data-line="13" id="p199.13"></span>δὲ καὶ κατὰ τὴν γαστέρα καὶ τὸν στόμαχον, ἐφ’ οἷς αἱ λύγγες
<span class="lb" data-page="199" data-line="14" id="p199.14"></span>συνίστανται, κατὰ συμβεβηκὸς ἐκκαθαίρουσιν οἱ πταρμοὶ, καὶ
<span class="lb" data-page="199" data-line="15" id="p199.15"></span>ταύτῃ γίγνονται λυγγῶν ἰάματα. συνεπωθοῦσι γὰρ τὴν κοιλίαν
<span class="lb" data-page="199" data-line="16" id="p199.16"></span>οἱ κατεπιγάστριοι μύες ἐκτεινόμενοί τε καὶ προστέλλοντες,
<span class="lb" data-page="199" data-line="17" id="p199.17"></span>ὡς βιαιοτέραν γίνεσθαι τὴν ἔμπτωσιν αὐτοῖς τοῖς λυποῦσιν
<span class="lb" data-page="199" data-line="18" id="p199.18"></span>αἰτίοις, ἃ διώσασθαι σπεύδει. εἴρηταί μοι σχεδὸν ἅπαντα 
<span class="pb" data-page="200" id="p200"></span>
<span class="lb" data-page="200" data-line="1" id="p200.1"></span>τὰ τῶν ψυχικῶν ἐνεργειῶν τε καὶ δυνάμεων συμπτώματα
<span class="lb" data-page="200" data-line="2" id="p200.2"></span>σὺν ταῖς ἀπογεννώσαις αἰτίαις αὐτά· κατὰ μέντοι τὸ
<span class="lb" data-page="200" data-line="3" id="p200.3"></span>πρῶτον ὑπόμνημα τῶν ἐν ταῖς φυσικαῖς ἐνεργείαις τε καὶ
<span class="lb" data-page="200" data-line="4" id="p200.4"></span>δυνάμεσι γιγνομένων συμπτωμάτων οὐδενὸς ἐπεμνήσθην, ἐν
<span class="lb" data-page="200" data-line="5" id="p200.5"></span>δὲ τῷ δευτέρῳ τῷδε κατὰ τὴν κοινωνίαν τοῦ λόγου λέλεκταί
<span class="lb" data-page="200" data-line="6" id="p200.6"></span>τι καὶ περὶ ἐκείνων ἐπ’ ὀλίγον, ἀλλά γε τὸν τέλεόν
<span class="lb" data-page="200" data-line="7" id="p200.7"></span>τε καὶ ἴδιον αὐτοῖς λόγον ἀποδώσομεν ἐν τῷ τρίτῳ
<span class="lb" data-page="200" data-line="8" id="p200.8"></span>τῷ μετὰ τοῦτον. 
</p>
</section>
<section id="s2.7" title="Chapter 2.7">
<p>
<span class="lb" data-page="200" data-line="9" id="p200.9"></span>Νυνὶ δὲ πρὸς τὸ πάνθ’ ἡμῖν ἐν τοῖς δύο
<span class="lb" data-page="200" data-line="10" id="p200.10"></span>συμπεπληρῶσθαι τὰ ταῖς ψυχικαῖς δυνάμεσι γενόμενα συμπτώματα,
<span class="lb" data-page="200" data-line="11" id="p200.11"></span>καὶ περὶ τῶν κατὰ τὰς ἡγεμονικὰς ἐνεργείας
<span class="lb" data-page="200" data-line="12" id="p200.12"></span>ἐροῦμεν. ἔστι μὲν οὖν κᾀν ταύταις τρία τὰ πρῶτα γένη
<span class="lb" data-page="200" data-line="13" id="p200.13"></span>τῶν συμπτωμάτων· ἓν μὲν ἀπώλεια τῆς ἐνεργείας· ἕτερον
<span class="lb" data-page="200" data-line="14" id="p200.14"></span>δὲ βλάβη· τὸ δὲ τρίτον εἰς ἑτέραν ἰδέας ἐκτροπήν.
<span class="lb" data-page="200" data-line="15" id="p200.15"></span>ἀπώλεια μὲν ἐν ταῖς καλουμέναις μωρώσεσί τε καὶ λήθαις.
<span class="lb" data-page="200" data-line="16" id="p200.16"></span>ὦπται γὰρ οὐκ ὀλιγάκις ὡς εἰς ἀπόστασίν τινα
<span class="lb" data-page="200" data-line="17" id="p200.17"></span>κατασκήψαντα νοσήματα μώρωσιν ἢ λήθην ἐπήγαγεν.
<span class="lb" data-page="200" data-line="18" id="p200.18"></span>ἐνίους γοῦν καὶ γράμματα καὶ τέχνας τελέως ἐπιλαθομένους 
<span class="pb" data-page="201" id="p201"></span>
<span class="lb" data-page="201" data-line="1" id="p201.1"></span>ἐθεασάμεθα καὶ μηδὲ τῶν σφετέρων ὀνομάτων μεμνημένους,
<span class="lb" data-page="201" data-line="2" id="p201.2"></span>ὁποῖόν τι καὶ ὁ Θουκυδίδης φησὶν ἐν τῷ
<span class="lb" data-page="201" data-line="3" id="p201.3"></span>λοιμῷ συμβῆναι· τινὰς γὰρ τῶν διασωθέντων ἀγνοῆσαι
<span class="lb" data-page="201" data-line="4" id="p201.4"></span>σφᾶς τε αὐτοὺς καὶ τοὺς ἐπιτηδείους. ὤφθησαν δὲ καὶ
<span class="lb" data-page="201" data-line="5" id="p201.5"></span>διὰ γῆρας ἔσχατον ἔνιοι παραπλησίοις ἁλόντες συμπτώμασιν·
<span class="lb" data-page="201" data-line="6" id="p201.6"></span>ᾧ καὶ δῆλον, ὡς ἐπὶ καταψύξει γίνεται καὶ μώρωσις
<span class="lb" data-page="201" data-line="7" id="p201.7"></span>καὶ λήθη. καὶ γὰρ οὖν καὶ τὰ φάρμακα τὰ τῶν τοιούτων
<span class="lb" data-page="201" data-line="8" id="p201.8"></span>συμπτωμάτων ποιητικὰ ψυχρὰ ταῖς δυνάμεσίν ἐστι.
<span class="lb" data-page="201" data-line="9" id="p201.9"></span>τὰ μὲν δὴ τοιαῦτα συμπτώματα τὸ σῶμα αὐτὸ κατεψύχθαι
<span class="lb" data-page="201" data-line="10" id="p201.10"></span>δηλοῖ τοῦ ἐγκεφάλου, ὥσπερ καὶ τὰ ἀποπληκτικὰ καὶ
<span class="lb" data-page="201" data-line="11" id="p201.11"></span>τὰ ἐπιληπτικὰ διὰ φλεγματώδους χυμοῦ πλῆθος ἐν ταῖς
<span class="lb" data-page="201" data-line="12" id="p201.12"></span>κοιλίαις αὐτοῦ τοῦ ἐγκεφάλου συναθροισθέντος ἔοικε γίγνεσθαι.
<span class="lb" data-page="201" data-line="13" id="p201.13"></span>καὶ διὰ τοῦτο ἐξαιφνίδιος ἥ τε γένεσις αὐτῶν
<span class="lb" data-page="201" data-line="14" id="p201.14"></span>ἐστι καὶ ἡ λύσις, οὐδαμῶς τούτου συμβῆναι δυναμένου
<span class="lb" data-page="201" data-line="15" id="p201.15"></span>κατὰ τὰς τῶν σωμάτων δυσκρασίας. αἱ δὲ μέτριαι βλάβαι
<span class="lb" data-page="201" data-line="16" id="p201.16"></span>καὶ οἷον νάρκαι τοῦ λογισμοῦ τε καὶ τῆς μνήμης ἐπὶ
<span class="lb" data-page="201" data-line="17" id="p201.17"></span>βραχυτέρᾳ καταψύξει<span class="milestone ed2page" data-n="82" data-unit="ed2page" id="ed2page.82"></span> συμβαίνουσιν, ἤτοι διά τι τῶν
<span class="lb" data-page="201" data-line="18" id="p201.18"></span>εἴσω τοῦ σώματος ληφθέντων φαρμάκων ψυχρῶν, ἢ κατὰ ﻿
<span class="pb" data-page="202" id="p202"></span>
<span class="lb" data-page="202" data-line="1" id="p202.1"></span>τῆς κεφαλῆς ἐπιτεθέντων, ἢ καὶ χυμοῦ ψυχροῦ κατὰ τὸν
<span class="lb" data-page="202" data-line="2" id="p202.2"></span>ἐγκέφαλον ἠθροισμένου· καὶ παραφροσύναι δὲ πᾶσαι,
<span class="lb" data-page="202" data-line="3" id="p202.3"></span>πλημμελεῖς ὑπάρχουσαι κινήσεις τῆς ἡγεμονικῆς δυνάμεως,
<span class="lb" data-page="202" data-line="4" id="p202.4"></span>ἐπὶ μοχθηροῖς συνίστανται χυμοῖς ἢ δυσκρασίᾳ τῶν κατὰ
<span class="lb" data-page="202" data-line="5" id="p202.5"></span>τὸν ἐγκέφαλον. ὀνομάζονται δὲ φρενίτιδες μὲν αἱ μετὰ
<span class="lb" data-page="202" data-line="6" id="p202.6"></span>πυρετῶν, μανίαι δὲ αἱ χωρὶς τούτων, ποτὲ μὲν τοῖς
<span class="lb" data-page="202" data-line="7" id="p202.7"></span>δακνώδεσι καὶ θερμοῖς ἑπόμεναι χυμοῖς, ὁποῖος ὁ τῆς ξανθῆς
<span class="lb" data-page="202" data-line="8" id="p202.8"></span>χολῆς ἐστι μάλιστα, πολλάκις δὲ κατὰ τὴν δυσκρασίαν
<span class="lb" data-page="202" data-line="9" id="p202.9"></span>τὴν ἐπὶ τὸ θερμότερον αὐτοῦ τοῦ ἐγκεφάλου συνιστάμεναι·
<span class="lb" data-page="202" data-line="10" id="p202.10"></span>μόναι δ’ αἱ μελαγχολικαὶ παράνοιαι ψυχρότερον
<span class="lb" data-page="202" data-line="11" id="p202.11"></span>ἔχουσι τὸν αἴτιον χυμόν. ἡ μὲν γὰρ φρενῖτις οὐδὲ ἁπλῶς
<span class="lb" data-page="202" data-line="12" id="p202.12"></span>ἐπὶ θερμοῖς συνίσταται χυμοῖς, ἀλλὰ μετὰ τοῦ φλεγμονὴν
<span class="lb" data-page="202" data-line="13" id="p202.13"></span>ἐργάζεσθαι κατὰ τε τὸν ἐγκέφαλον καὶ τὰς μήνιγγας. ἐν
<span class="lb" data-page="202" data-line="14" id="p202.14"></span>δὲ τοῖς ἄλλοις πυρετοῖς αἱ παραφροσύναι πληθύνοντος ἐν
<span class="lb" data-page="202" data-line="15" id="p202.15"></span>ἐγκεφάλῳ γίγνονται τοῦ τοιούτου χυμοῦ· καὶ ὅσαι γε
<span class="lb" data-page="202" data-line="16" id="p202.16"></span>κατὰ τὰς ἀκμὰς συνίστανται τῶν ὀξυτάτων πυρετῶν, ἀτμὸν
<span class="lb" data-page="202" data-line="17" id="p202.17"></span>δακνώδη καὶ θερμὸν ἀναθυμιώμενον ἴσχουσιν ἐπὶ τὸν
<span class="lb" data-page="202" data-line="18" id="p202.18"></span>ἐγκέφαλον. αἱ δὲ μελαγχολικαὶ παράνοιαι πολυειδεῖς 
<span class="pb" data-page="203" id="p203"></span>
<span class="lb" data-page="203" data-line="1" id="p203.1"></span>μέν εἰσι ταῖς κατὰ μέρος ὑπούλοις φαντασίαις, ἓν δ’
<span class="lb" data-page="203" data-line="2" id="p203.2"></span>αὐταῖς ἔοικεν ἁπάσαις ὑπάρχειν κοινὸν, ὃ πρὸς Ἱπποκράτους
<span class="lb" data-page="203" data-line="3" id="p203.3"></span>εἴρηται· ἢν φόβος καὶ δυσθυμίη πολὺν χρόνον ἔχουσα
<span class="lb" data-page="203" data-line="4" id="p203.4"></span>διατελέῃ, μελαγχολικὸν τὸ τοιοῦτον. δυσθυμοῦσι γὰρ
<span class="lb" data-page="203" data-line="5" id="p203.5"></span>ἅπαντες ἀλόγως, οὐδ’, ἢν ἐρωτήσῃς, ἔχοντες εἰπεῖν ἐφ’
<span class="lb" data-page="203" data-line="6" id="p203.6"></span>ὅτῳ λυποῦνται, δεδίασί τε ἐξ αὐτῶν οὐκ ὀλίγοι θάνατόν
<span class="lb" data-page="203" data-line="7" id="p203.7"></span>τε καὶ ἕτερά τινα μηδενὸς ἄξια δείματος· εἰσὶ δὲ οἳ καὶ
<span class="lb" data-page="203" data-line="8" id="p203.8"></span>σφοδρῶς ἐπιθυμοῦσι θανάτου. τό γε μὴν ἐπὶ τῇ μελαίνῃ
<span class="lb" data-page="203" data-line="9" id="p203.9"></span>χολῇ καταλαμβανούσῃ τὴν ἀρχὴν τῆς λογικῆς ψυχῆς φόβους
<span class="lb" data-page="203" data-line="10" id="p203.10"></span>τε γίγνεσθαι καὶ δυσθυμίας καὶ θανάτου προσδοκίας,
<span class="lb" data-page="203" data-line="11" id="p203.11"></span>οὐδὲν θαυμαστόν. ὁρῶμεν γὰρ καὶ τῶν ἔξωθεν τοῦ σώματος
<span class="lb" data-page="203" data-line="12" id="p203.12"></span>οὐδὲν οὕτως ἡμῖν φοβερὸν, ὡς τὸ σκότος. ὅταν
<span class="lb" data-page="203" data-line="13" id="p203.13"></span>οὖν οἷον σκότος τι περιχυθῇ τῷ λογιστικῷ μορίῳ τῆς ψυχῆς,
<span class="lb" data-page="203" data-line="14" id="p203.14"></span>ἀναγκαῖον ἀεὶ φοβεῖσθαι τὸν ἄνθρωπον, ὡς ἂν ἀεὶ
<span class="lb" data-page="203" data-line="15" id="p203.15"></span>τὴν αἰτίαν τοῦ φόβου συμπεριφέροντα τῷ σώματι· ὅπερ
<span class="lb" data-page="203" data-line="16" id="p203.16"></span>γὰρ ἡμῖν ἔξωθεν γίνεται κατὰ χρόνον τινὰ, βαθυτάτου
<span class="lb" data-page="203" data-line="17" id="p203.17"></span>σκότους καταλαβόντος τὸν πέριξ ἀέρα, τοῦτο τοῖς μελαγχολῶσιν
<span class="lb" data-page="203" data-line="18" id="p203.18"></span>ἔνδοθέν τε κᾀξ αὐτοῦ τοῦ σώματος ὁρμᾶται, 
<span class="pb" data-page="204" id="p204"></span>
<span class="lb" data-page="204" data-line="1" id="p204.1"></span>καταλαβούσης τὸν ἐγκέφαλον ἤτοι τῆς μελαίνης χολῆς
<span class="lb" data-page="204" data-line="2" id="p204.2"></span>αὐτῆς, ἤ τινος ἀναθυμιάσεως ἀτμοῦ μελαγχολικοῦ, καθάπερ
<span class="lb" data-page="204" data-line="3" id="p204.3"></span>ἐν τῷ νοσήματι τῷ φυσώδει τε καὶ ὑποχονδριακῷ
<span class="lb" data-page="204" data-line="4" id="p204.4"></span>προσαγορευομένῳ. 
</p>
</section>
</section>
<span class="pb" data-page="205" id="p205"></span>
<section id="s3" title="Book 3">
<section id="s3.1" title="Chapter 3.1">
<h1>ΓΑΛΗΝΟΥ ΠΕΡΙ ΑΙΤΙΩΝ ΣΥΜΠΤΩΜΑΤΩΝ
<br/>ΒΙΒΛΙΟΝ ΤΡΙΤΟΝ.
</h1>
<p>
<span class="lb" data-page="205" data-line="1" id="p205.1"></span>Ὅτι δὲ ὅσα κατὰ τὰς φυσικὰς ἐνεργείας
<span class="lb" data-page="205" data-line="2" id="p205.2"></span>τε καὶ δυνάμεις ἀποτελεῖται συμπτώματα τὴν αὐτὴν μὲν
<span class="lb" data-page="205" data-line="3" id="p205.3"></span>ἔχει μέθοδον τῆς εὑρέσεως, ἥνπερ καὶ τὰ ταῖς ψυχικαῖς
<span class="lb" data-page="205" data-line="4" id="p205.4"></span>ἐνεργείαις ἐπιγινόμενα, κάλλιον μὲν ἴσως ἐστὶ κᾀν τοῖς τούτων
<span class="lb" data-page="205" data-line="5" id="p205.5"></span>εἴδεσι γυμνάσασθαι κατὰ μέρος, ὥσπερ κᾀν τοῖς τῶν
<span class="lb" data-page="205" data-line="6" id="p205.6"></span>ψυχικῶν ἐγυμνασάμεθα. τὸ μὲν δὴ κεφάλαιόν ἐστι τῆς
<span class="lb" data-page="205" data-line="7" id="p205.7"></span>εὑρέσεως ἁπάντων τῶν αἰτίων ὅσα λυμαίνεται ταῖς δυνάμεσιν
<span class="lb" data-page="205" data-line="8" id="p205.8"></span>ἡ γνῶσις τοῦ τρόπου καθ’ ὃν ἐνήργουν ὑγιαίνουσαι. 
<span class="pb" data-page="206" id="p206"></span>
<span class="lb" data-page="206" data-line="1" id="p206.1"></span>εἰ μὲν γὰρ τῷ τρίβειν ἡ γαστὴρ ἔπεττε τὰ σιτία, περὶ τὸ τρίβειν
<span class="lb" data-page="206" data-line="2" id="p206.2"></span>ἐμποδισθεῖσα τὰ τῆς πέψεως ἀποτελέσει συμπτώματα·
<span class="lb" data-page="206" data-line="3" id="p206.3"></span>μηδ’ ὅλως μὲν τρίψασα, τὸ μηδ’ ὅλως πέψαι· μοχθηρῶς δὲ
<span class="lb" data-page="206" data-line="4" id="p206.4"></span>τρίψασα, τὸ μοχθηρῶς πέψαι. κατὰ δὲ τὸν αὐτὸν τρόπον,
<span class="lb" data-page="206" data-line="5" id="p206.5"></span>εἰ τῷ σήπειν ἔπεττεν, οὐ πέψει τῷ μὴ σῆψαι. εἰ δ’, ὡς
<span class="lb" data-page="206" data-line="6" id="p206.6"></span>ἡμεῖς ἀπεδείξαμεν, αὐτὴ μὲν ἡ πέψις ἀλλοίωσίς ἐστι κατὰ
<span class="lb" data-page="206" data-line="7" id="p206.7"></span>
<span class="milestone ed2page" data-n="238" data-unit="ed2page" id="ed2page.238"></span>ποιότητα, γίγνεται δὲ ὑπὸ τῆς γαστρὸς ὁμοιούσης
<span class="lb" data-page="206" data-line="8" id="p206.8"></span>ἑαυτῇ τὰ σιτία, παντί που δῆλον, ὡς ἡ περὶ τὴν ἀλλοίωσιν
<span class="lb" data-page="206" data-line="9" id="p206.9"></span>ἀποτυχία σύμπτωμα γενήσεται πέψεως. εἰ μὲν δὴ μηδ’ ὅλως
<span class="lb" data-page="206" data-line="10" id="p206.10"></span>ἀλλοιωθείη, καλεῖται μὲν ἀπεψία τὸ σύμπτωμα, καθάπερ
<span class="lb" data-page="206" data-line="11" id="p206.11"></span>ἀκινησία τε καὶ ἀναισθησία περὶ τὰ τῆς ψυχῆς ἔργα, σημαινουσῶν
<span class="lb" data-page="206" data-line="12" id="p206.12"></span>ἀπώλειάν τε καὶ στέρησιν τῆς ἐνεργείας τοῦ πρώτου
<span class="lb" data-page="206" data-line="13" id="p206.13"></span>μορίου τῆς ψυχῆς. εἰ δ’ ἀλλοιωθείη, οὐχ ὡς προσῆκε δὲ,
<span class="lb" data-page="206" data-line="14" id="p206.14"></span>ἀπεψία μὲν καὶ τοῦτο καλεῖται· σημαίνει δ’ οὐ στέρησιν ὡς
<span class="lb" data-page="206" data-line="15" id="p206.15"></span>πρότερον, ἀλλὰ κάκωσιν μόνην. οὔσης δὲ καὶ αὐτῆς τῆς
<span class="lb" data-page="206" data-line="16" id="p206.16"></span>κακώσεως διττῆς, ἢ τῷ βραδύνειν τε καὶ μηδέπω δέχεσθαι
<span class="lb" data-page="206" data-line="17" id="p206.17"></span>τὴν οἰκείαν μεταβολὴν, ἢ τῷ διεφθάρθαι παντάπασιν, ὡς
<span class="lb" data-page="206" data-line="18" id="p206.18"></span>μηδ’ ὅλως δύνασθαι τὸν ἐκ τῆς φύσεως κόσμον δέξασθαι, 
<span class="pb" data-page="207" id="p207"></span>
<span class="lb" data-page="207" data-line="1" id="p207.1"></span>βραδυπεψίαν μὲν ὀνομάζουσι τὴν προτέραν· ἡ δευτέρα δὲ
<span class="lb" data-page="207" data-line="2" id="p207.2"></span>οὐδὲν ἴδιον ὄνομα κέκτηται. τοσαῦται μὲν οὖν αἱ βλάβαι
<span class="lb" data-page="207" data-line="3" id="p207.3"></span>τῆς <span class="milestone ed2page" data-n="84" data-unit="ed2page" id="ed2page.84"></span>πέψεως. αἰτίαι δὲ αὐτῶν, κοινὴ μὲν ἡ τῆς ἀλλοιούσης
<span class="lb" data-page="207" data-line="4" id="p207.4"></span>δυνάμεως ἀποτυχία τοῦ σκοποῦ. διῄρηται δ’ αὕτη
<span class="lb" data-page="207" data-line="5" id="p207.5"></span>κατ’ εἴδη τε καὶ γένη. τὰ μὲν δὴ πρῶτα δύο γένη τῆς ἀποτυχίας
<span class="lb" data-page="207" data-line="6" id="p207.6"></span>εἰσὶ τὸ μὲν ἕτερον ἡ δύναμις αὐτὴ πεπονθυῖα, τὸ δὲ
<span class="lb" data-page="207" data-line="7" id="p207.7"></span>ἕτερον ἔξωθέν τις πλημμέλεια. διαιρεῖται δὲ ἑκάτερον, ἡ
<span class="lb" data-page="207" data-line="8" id="p207.8"></span>μὲν τῆς δυνάμεως βλάβη κατὰ τρόπον διττὸν, ἤτοι διὰ τὴν
<span class="lb" data-page="207" data-line="9" id="p207.9"></span>ἑαυτῆς οὐσίαν ἢ διά τι νόσημα τῶν ὀργανικῶν· ἡ δ’ ἔξωθεν
<span class="lb" data-page="207" data-line="10" id="p207.10"></span>πλημμέλεια τριττὴ μὲν καὶ αὐτή· ἡ μὲν ἐν τοῖς κατὰ
<span class="lb" data-page="207" data-line="11" id="p207.11"></span>τὴν γαστέρα περιττώμασιν· ἡ δὲ ἐν τοῖς σιτίοις· ἡ δὲ ἐν τῷ
<span class="lb" data-page="207" data-line="12" id="p207.12"></span>χρόνῳ τῶν ὕπνων. ἀλλ’ αἱ μὲν κατὰ τὴν οἰκείαν οὐσίαν τῆς
<span class="lb" data-page="207" data-line="13" id="p207.13"></span>δυνάμεως βλάβαι δυσκρασίαι τινές εἰσι τῶν δραστικῶν ποιοτήτων·
<span class="lb" data-page="207" data-line="14" id="p207.14"></span>αἱ δ’ ἀπὸ τῶν ὀργανικῶν νοσημάτων ἐρυσιπέλασι
<span class="lb" data-page="207" data-line="15" id="p207.15"></span>καὶ οἰδήμασι καὶ φλεγμοναῖς καὶ σκίῤῥοις καὶ ἀποστήμασι καὶ
<span class="lb" data-page="207" data-line="16" id="p207.16"></span>ἄνθραξι, ὅσα τ’ ἄλλα τοιαῦτα, τὰ μὲν ἁπλᾶ, τὰ δὲ
<span class="lb" data-page="207" data-line="17" id="p207.17"></span>σύνθετα νοσήματα περὶ τὴν γαστέρα συνίσταται. διὰ ταῦτα
<span class="lb" data-page="207" data-line="18" id="p207.18"></span>μὲν δὴ πάντα κακῶς ἡ γαστὴρ πέττει, τῆς δυνάμεως αὐτῆς ᾗ 
<span class="pb" data-page="208" id="p208"></span>
<span class="lb" data-page="208" data-line="1" id="p208.1"></span>πέττει βλαπτομένης, ἐν μὲν ταῖς δυσκρασίαις κατὰ τὴν οἰκείαν
<span class="lb" data-page="208" data-line="2" id="p208.2"></span>ἑαυτῆς οὐσίαν, ἐν δὲ τοῖς ἄλλοις νοσήμασιν, ὅσα μὲν
<span class="lb" data-page="208" data-line="3" id="p208.3"></span>ἁπλῶς ἐστιν ὀργανικὰ, παραποδιζομένης μόνον, ὅσα δὲ ἐκ
<span class="lb" data-page="208" data-line="4" id="p208.4"></span>δυσκρασιῶν τε καὶ ὀργανικῶν σύνθετα, κατ’ ἀμφοτέρους τοὺς
<span class="lb" data-page="208" data-line="5" id="p208.5"></span>τρόπους. ἐπὶ ταύταις ταῖς προφάσεσιν ἡ γαστὴρ κακῶς πέττει,
<span class="lb" data-page="208" data-line="6" id="p208.6"></span>κᾂν μηδὲν τῶν ἄλλων πλημμελῆται τῶν ἔξωθεν. τὸ ἔμπαλιν
<span class="lb" data-page="208" data-line="7" id="p208.7"></span>δὲ τῆς γαστρὸς αὐτῆς μηδὲν πεπονθυίας, οὐ πέττει τὸ
<span class="lb" data-page="208" data-line="8" id="p208.8"></span>ζῶον ἤτοι διὰ πλῆθος ἄμετρον ἐδεσμάτων τε καὶ πομάτων ἢ
<span class="lb" data-page="208" data-line="9" id="p208.9"></span>διὰ ποιότητα μοχθηρὰν ἢ δι’ ἀκαιρίαν ἢ δι’ ἀταξίαν ἢ περίττωμα
<span class="lb" data-page="208" data-line="10" id="p208.10"></span>φαῦλον ἢ ὕπνον ὀλίγον. ἀλλ’ ἐπὶ μὲν ταῖς μοχθηραῖς
<span class="lb" data-page="208" data-line="11" id="p208.11"></span>τῶν σιτίων ποιότησι καὶ τοῖς περιττώμασιν, ὅσα κατὰ τὴν
<span class="lb" data-page="208" data-line="12" id="p208.12"></span>γαστέρα συνίσταται, μετὰ διαφθορᾶς ἀπεπτοῦσιν, ἔστι δ’
<span class="lb" data-page="208" data-line="13" id="p208.13"></span>ὅτε καὶ δι’ ἀταξίαν τε καὶ ἀκαιρίαν. λέγω δὲ ἀταξίαν μὲν,
<span class="lb" data-page="208" data-line="14" id="p208.14"></span>εἰ μῆλα καὶ ῥοιὰς, εἰ οὕτως ἔτυχε, πρῶτα, τελευταῖα δὲ
<span class="lb" data-page="208" data-line="15" id="p208.15"></span>προσφέροιντο λάχανα δι’ ἐλαίου καὶ γάρου· ἀκαιρίαν δ’, εἰ
<span class="lb" data-page="208" data-line="16" id="p208.16"></span>ἕωθεν, πρὶν ὑπελθεῖν καλῶς τὴν προτέραν τροφὴν, ἢ πρὸ
<span class="lb" data-page="208" data-line="17" id="p208.17"></span>ὀλίγου τῶν γυμνασίων ἀριστήσειεν. αἱ διαφθοραὶ δὲ κνισώδεις
<span class="lb" data-page="208" data-line="18" id="p208.18"></span>μὲν ἐπὶ τοῖς θερμοτέροις τε καὶ χολωδεστέροις ἐδέσμασι 
<span class="pb" data-page="209" id="p209"></span>
<span class="lb" data-page="209" data-line="1" id="p209.1"></span>συμπίπτουσιν· ὀξώδεις δὲ ἐπὶ τοῖς ψυχροτέροις φύσει καὶ
<span class="lb" data-page="209" data-line="2" id="p209.2"></span>φλεγματωδεστέροις. οὕτω δὲ κᾀπὶ τοῖς περιττώμασιν ὀξώδεις
<span class="lb" data-page="209" data-line="3" id="p209.3"></span>μὲν ὅσα φλεγματικὰ καὶ ψυχρά· κνισώδεις δὲ ὅσα θερμά
<span class="lb" data-page="209" data-line="4" id="p209.4"></span>τε καὶ πικρόχολα. καὶ αὐτὴ δὲ ἡ γαστὴρ ἐπὶ μὲν τοῖς ψυχροτέροις
<span class="lb" data-page="209" data-line="5" id="p209.5"></span>νοσήμασι τὰς ὀξώδεις, ἐπὶ δὲ τοῖς θερμοτέροις τὰς
<span class="lb" data-page="209" data-line="6" id="p209.6"></span>κνισώδεις ἐργάζεται μεταβολάς. βραδυπεψίας δὲ ἐργάζεται
<span class="lb" data-page="209" data-line="7" id="p209.7"></span>τὰ δυσδιάφθαρτα μὲν, ὑπὲρ τὴν δύναμιν δὲ ἢ ὑπὲρ τὸν
<span class="lb" data-page="209" data-line="8" id="p209.8"></span>ὕπνον. ὅταν δὲ χωρὶς τοῦ διαφθαρῆναι στέρησις παντελὴς
<span class="lb" data-page="209" data-line="9" id="p209.9"></span>γένηται πέψεως, ἰστέον ἐν τῷδε νενικῆσθαι τὴν γαστέρα τελέως
<span class="lb" data-page="209" data-line="10" id="p209.10"></span>ἤτοι διὰ πλῆθος ἄμετρον, ὡς πρὸς τὴν ἀσθένειαν τῆς
<span class="lb" data-page="209" data-line="11" id="p209.11"></span>δυνάμεως, ἢ διὰ ψύξιν ἰσχυράν· ἀπεπτεῖ γὰρ ἐν ταῖς τοιαύταις
<span class="lb" data-page="209" data-line="12" id="p209.12"></span>καταστάσεσιν ἡ γαστὴρ, ὡς μηδ’ ἐπιχειρεῖν ὅλως πέψαι.
<span class="lb" data-page="209" data-line="13" id="p209.13"></span>ταῦτ’ οὖν ἔστω σοι παραδείγματα καὶ τῆς ἐν τοῖς ἀγγείοις
<span class="lb" data-page="209" data-line="14" id="p209.14"></span>ἀπεψίας. εἰς γὰρ τοὺς αὐτοὺς αὖ τρόπους ἀνάξεις κᾀκείνας,
<span class="lb" data-page="209" data-line="15" id="p209.15"></span>καὶ πρὸς ἐκείναις γε τὰς κατὰ τὴν τρίτην πέψιν, αἷς ἡ θρέψις
<span class="lb" data-page="209" data-line="16" id="p209.16"></span>ἕπεται τοῦ σύμπαντος ὄγκου, τὴν αὐτὴν ἀναλογίαν ἐχούσης
<span class="lb" data-page="209" data-line="17" id="p209.17"></span>πρὸς μὲν τὰς φλέβας τῆς ἐκ κοιλίας εἰς αὐτὰς ἀναδιδομένης
<span class="lb" data-page="209" data-line="18" id="p209.18"></span>τροφῆς, πρὸς δὲ τὰς σάρκας τῆς ἐκ τῶν φλεβῶν εἰς ἐκείνας, ﻿
<span class="pb" data-page="210" id="p210"></span>
<span class="lb" data-page="210" data-line="1" id="p210.1"></span>ἥνπερ εἶχε τὰ ἐσθιόμενά τε καὶ πινόμενα πρὸς τὴν γαστέρα.
<span class="lb" data-page="210" data-line="2" id="p210.2"></span>ταῦτ’ οὖν ἅπαντα ἡμῖν ἐνεδείξατο προγιγνωσκόμενος ὁ τῆς
<span class="lb" data-page="210" data-line="3" id="p210.3"></span>πέψεως <span class="milestone ed2page" data-n="85" data-unit="ed2page" id="ed2page.85"></span>τρόπος. ὅτι γὰρ ἡ ἐκ τῶν τεσσάρων στοιχείων
<span class="lb" data-page="210" data-line="4" id="p210.4"></span>τοιάδε τις κρᾶσις, ἡ καὶ τὴν ἰδιότητα τοῦ τῆς γαστρὸς ἐργασαμένη
<span class="lb" data-page="210" data-line="5" id="p210.5"></span>σώματος, αἰτία τῆς ἀλλοιώσεώς ἐστι τῶν σιτίων,
<span class="lb" data-page="210" data-line="6" id="p210.6"></span>ἐπιστάμενοι, καὶ ὅτι πλείστην εἰς τοῦτο δύναμιν εἰσφέρεται
<span class="lb" data-page="210" data-line="7" id="p210.7"></span>τὸ θερμὸν στοιχεῖον, ἐποδηγήθημεν εἰς τὴν εὕρεσιν τῶν ἐν
<span class="lb" data-page="210" data-line="8" id="p210.8"></span>ταῖς ἀπεψίαις αἰτίων. ἔστι δὲ οὐ μόνον ἐν ταῖς ἀπεψίαις,
<span class="lb" data-page="210" data-line="9" id="p210.9"></span>ἀλλὰ καὶ κατὰ τὰ σύμπαντα τῶν συμπτωμάτων γένη, τὸ μὲν
<span class="lb" data-page="210" data-line="10" id="p210.10"></span>οἷον ἀπώλεια τῆς ἐνεργείας ἢ στέρησις ἢ ὡς ἄν τις ἑτέρως
<span class="lb" data-page="210" data-line="11" id="p210.11"></span>ὀνομάζειν ἐθέλοι· τὸ δὲ οἷον ἀτελὴς καὶ ἐλλιπὴς ἐνέργεια·
<span class="lb" data-page="210" data-line="12" id="p210.12"></span>τὸ δὲ μοχθηρά τε καὶ πλημμελής. ἐν μὲν οὖν τῇ γαστρὶ,
<span class="lb" data-page="210" data-line="13" id="p210.13"></span>καθάπερ ἀρτίως εἴρηται, στέρησις μὲν τῆς ἐνεργείας ἐστὶν,
<span class="lb" data-page="210" data-line="14" id="p210.14"></span>ὅταν μηδ’ ἐπὶ βραχύτατον ἀλλοιωθῇ τὰ σιτία· πέψις δὲ ἐλλιπὴς
<span class="lb" data-page="210" data-line="15" id="p210.15"></span>ἐν ταῖς βραδυπεψίαις, ὥσπερ γε καὶ ἡ μοχθηρὰ καὶ ἡ
<span class="lb" data-page="210" data-line="16" id="p210.16"></span>πλημμελὴς ἐν ταῖς διαφθοραῖς. κατὰ δὲ τὰς φλέβας ἡ μὲν
<span class="lb" data-page="210" data-line="17" id="p210.17"></span>τῆς ἐνεργείας στέρησις ἐν τοῖς παντάπασιν ὠμοῖς χυμοῖς·
<span class="lb" data-page="210" data-line="18" id="p210.18"></span>ἡ δὲ ἐλλιπὴς ἐνέργεια κατὰ τοὺς ἡμιπέπτους· ἡ δ’ αὖ 
<span class="pb" data-page="211" id="p211"></span>
<span class="lb" data-page="211" data-line="1" id="p211.1"></span>πλημμελὴς ἐν ταῖς κακοχυμίαις. οὕτω δὲ καὶ καθ’ ὅλην τοῦ
<span class="lb" data-page="211" data-line="2" id="p211.2"></span>ζώου τὴν ἕξιν ἡ μὲν οἷον στέρησις ἐν τοῖς ὠμοῖς κατ’ ἐκεῖνα
<span class="lb" data-page="211" data-line="3" id="p211.3"></span>χυμοῖς· ἡ δ’ οἷον ἐλλιπὴς ἐν τοῖς ἡμιπέπτοις· ἡ δὲ μοχθηρὰ
<span class="lb" data-page="211" data-line="4" id="p211.4"></span>κατὰ τὰς ἐν αὐτοῖς κακοχυμίας. ἐκ τούτων τῶν κακοχυμιῶν
<span class="lb" data-page="211" data-line="5" id="p211.5"></span>ἐρυσιπέλατά τε καὶ καρκῖνοι καὶ γάγγραιναι γίγνονται,
<span class="lb" data-page="211" data-line="6" id="p211.6"></span>φαγέδαιναί τε καὶ ἄνθρακες, καὶ ἕρπητες, ὅσα τ’ ἄλλα τοιαῦτα.
<span class="lb" data-page="211" data-line="7" id="p211.7"></span>κατὰ δὲ τὴν τῆς θρέψεως ἐνέργειαν ἀτροφία μὲν ἡ
<span class="lb" data-page="211" data-line="8" id="p211.8"></span>στέρησις τῆς ἐνεργείας· ἐλλιπὴς δὲ θρέψις ἡ ἰσχνότης· μοχθηρὰ
<span class="lb" data-page="211" data-line="9" id="p211.9"></span>δὲ ἡ ἐν ταῖς λεύκαις τε καὶ κατὰ τὸν ἐλέφαντα προσαγορευόμενον.
<span class="lb" data-page="211" data-line="10" id="p211.10"></span>αἱ δὲ αἰτίαι τῶν λελεγμένων ἁπάντων συμπτωμάτων
<span class="lb" data-page="211" data-line="11" id="p211.11"></span>αἱ αὐταὶ κατὰ τὸ γένος εἰσὶ ταῖς ἔμπροσθεν ἐπὶ
<span class="lb" data-page="211" data-line="12" id="p211.12"></span>τῆς γαστὸς εἰρημέναις, ἔνιαι μὲν αὐτῶν εἰς ἀῤῥωστίαν δυνάμεως,
<span class="lb" data-page="211" data-line="13" id="p211.13"></span>ἔνιαι δὲ εἰς τὴν τῆς τροφῆς πλημμέλειαν, αἱ τρίται δ’
<span class="lb" data-page="211" data-line="14" id="p211.14"></span>εἰς ἐπιτηδεύματά τε καὶ τὰ προσπίπτοντα τοῖς ζώοις ἔξωθεν
<span class="lb" data-page="211" data-line="15" id="p211.15"></span>ἀναγόμεναι. καὶ κατὰ γε τὸν αὐτὸν ἐκείναις τρόπον αἱ ἀῤῥωστίαι
<span class="lb" data-page="211" data-line="16" id="p211.16"></span>τῆς δυνάμεως, αἱ μὲν οἰκεῖαι ταῖς τῶν ὁμοιομερῶν
<span class="lb" data-page="211" data-line="17" id="p211.17"></span>δυσκρασίαις, αἱ δ’ οὐκ οἰκεῖαι τοῖς ὀργανικοῖς ἕπονται νοσήμασιν.
<span class="lb" data-page="211" data-line="18" id="p211.18"></span>αἱ δὲ πλημμέλειαι τῆς τροφῆς εἰς πλῆθός τε καὶ 
<span class="pb" data-page="212" id="p212"></span>
<span class="lb" data-page="212" data-line="1" id="p212.1"></span>ποιότητα χυμῶν διαιροῦνται, καθάπερ, οἶμαι, καὶ αἱ τῶν
<span class="lb" data-page="212" data-line="2" id="p212.2"></span>ἐπιτηδευμάτων τε καὶ τῶν ἔξωθεν ὁμιλούντων εἰς ἀταξίαν τε
<span class="lb" data-page="212" data-line="3" id="p212.3"></span>καὶ ἀκαιρίαν τινά. ἐπιτηδεύματα δὲ καλῶ νῦν ἱππασίας,
<span class="lb" data-page="212" data-line="4" id="p212.4"></span>ἁλιείας, ἀφροδίσια, λουτρὰ, περιπάτους, πλοῦς, κυνηγέσια,
<span class="lb" data-page="212" data-line="5" id="p212.5"></span>καὶ ἅπανθ’ ἁπλῶς ἐν οἷς ἐνεργοῦμέν τι τῷ σώματι. χρὴ δ’
<span class="lb" data-page="212" data-line="6" id="p212.6"></span>οὐκ αὐτῶν δήπου μόνον τῶν συμπτωμάτων διαγνωστικόν τε
<span class="lb" data-page="212" data-line="7" id="p212.7"></span>ἅμα καὶ τῆς γενέσεως εὑρετικὸν εἶναι τὸν ἰατρὸν, ἀλλὰ καὶ
<span class="lb" data-page="212" data-line="8" id="p212.8"></span>τοῦ τρόπου τῆς γενέσεως αὐτῶν ὡς ἐν τῇ <span class="milestone ed1page" data-n="239" data-unit="ed1page" id="ed1page.239"></span>διαφορᾷ τέτακται
<span class="lb" data-page="212" data-line="9" id="p212.9"></span>τῶν ποιητικῶν αἰτίων. οὐ γὰρ εἰ μηδ’ ὅλως ἔπεψε
<span class="lb" data-page="212" data-line="10" id="p212.10"></span>μόνον ἡ γαστὴρ ἐπίστασθαι προσῆκεν, ἀλλὰ καὶ διότι, πότερον
<span class="lb" data-page="212" data-line="11" id="p212.11"></span>δι’ ὑπερβάλλουσαν ἀσθένειαν τῆς πεπτικῆς δυνάμεως, ἢ
<span class="lb" data-page="212" data-line="12" id="p212.12"></span>διά τι πλῆθος ἄμετρον, ἢ μοχθηροτάτην τινὰ σιτίων ποιότητα.
<span class="lb" data-page="212" data-line="13" id="p212.13"></span>τὸ μὲν γὰρ ἐπὶ τοῖς σιτίοις σύμπτωμα ῥᾳδίως ἐπανορθοῦται·
<span class="lb" data-page="212" data-line="14" id="p212.14"></span>τὸ δ’ ἐπὶ ταῖς ἐσχάταις καταπτώσεσι τῆς δυνάμεως
<span class="lb" data-page="212" data-line="15" id="p212.15"></span>εἰς λειεντερίαν ἢ τὸν καλούμενον τυμπανίαν ὕδερον
<span class="lb" data-page="212" data-line="16" id="p212.16"></span>ἀφικνεῖται· καὶ κατὰ φλέβας δὲ ὡσαύτως οὐ μόνον ἀποτυχίαν
<span class="lb" data-page="212" data-line="17" id="p212.17"></span>αἱματώσεως ἐπισκοπεῖν χρὴ, ἀλλὰ καὶ διότι γίγνεται· 
<span class="pb" data-page="213" id="p213"></span>
<span class="lb" data-page="213" data-line="1" id="p213.1"></span>πότερον δι’ ἀῤῥωστίαν τῆς αἱματοποιοῦ δυνάμεως, οὐδὲν γὰρ
<span class="lb" data-page="213" data-line="2" id="p213.2"></span>χεῖρον οὕτως αὐτὴν ὀνομάζειν, ἢ διὰ πλῆθός τι χυμῶν ἀπέπτων
<span class="lb" data-page="213" data-line="3" id="p213.3"></span>τε καὶ ψυχρῶν <span class="milestone ed2page" data-n="86" data-unit="ed2page" id="ed2page.86"></span>ἐκ τῆς γαστρὸς ἀναδιδομένων·
<span class="lb" data-page="213" data-line="4" id="p213.4"></span>εὐίατον μὲν γὰρ τοῦτο, θάτερον δ’ εἰς ὕδρωπα τελευτᾷ.
<span class="lb" data-page="213" data-line="5" id="p213.5"></span>κατὰ δὲ τὸν αὐτὸν τρόπον ἐν τῇ σαρκί. διὰ μὲν γὰρ τοὺς
<span class="lb" data-page="213" data-line="6" id="p213.6"></span>ὠμοὺς χυμοὺς οἱ ἐκ νοσημάτων ἀνέδην ἐμφορούμενοι φυσώδεις
<span class="lb" data-page="213" data-line="7" id="p213.7"></span>τε καὶ ὑδαλέοι τὴν ὅλην ἕξιν ἀποτελοῦνται· διὰ δὲ τὴν
<span class="lb" data-page="213" data-line="8" id="p213.8"></span>ἀῤῥωστίαν τῆς δυνάμεως οἱ ἀνὰ σάρκα προσαγορευόμενοι
<span class="lb" data-page="213" data-line="9" id="p213.9"></span>τῶν ὑδέρων. ἅπασαι μὲν οὖν αἱ μεγάλαι δυσκρασίαι καταβάλλουσι
<span class="lb" data-page="213" data-line="10" id="p213.10"></span>τὴν δύναμιν· ἀλλ’ αἱ μὲν ἐπὶ τῷ ψυχρῷ κρατοῦντι
<span class="lb" data-page="213" data-line="11" id="p213.11"></span>τὰ ψυχρὰ τῶν παθῶν ἐργάζεσθαι πεφύκασιν· αἱ δὲ ἐπὶ τῷ
<span class="lb" data-page="213" data-line="12" id="p213.12"></span>θερμῷ τἀναντία. κατὰ ταὐτὰ δὲ καὶ περὶ τῆς ὑπολοίπου
<span class="lb" data-page="213" data-line="13" id="p213.13"></span>γιγνώσκειν ἀντιθέσεως καὶ συζυγίας. ἐν ἁπάσαις δ’, ὡς εἴρηται,
<span class="lb" data-page="213" data-line="14" id="p213.14"></span>κοινὸν ἡ μεγίστη τοῦ κατὰ φύσιν ἐκτροπή. τὸ γὰρ
<span class="lb" data-page="213" data-line="15" id="p213.15"></span>μηδ’ ὅλως ἐνεργῆσαι περὶ τὰ σύμμετρά τε καὶ συνήθη σιτία
<span class="lb" data-page="213" data-line="16" id="p213.16"></span>μεγίστην ἐνδείκνυται τῆς γαστρὸς τὴν δυσκρασίαν· ἀλλ’ εἰ μὲν
<span class="lb" data-page="213" data-line="17" id="p213.17"></span>δι’ ὑπερβάλλουσαν θερμότητα συμβαίνει τὸ τοιοῦτον, εὐθὺς
<span class="lb" data-page="213" data-line="18" id="p213.18"></span>καὶ διαφθείρεται τὰ σιτία, κοινὴν μέν τινα διαφθορὰν ἐπὶ τὸ 
<span class="pb" data-page="214" id="p214"></span>
<span class="lb" data-page="214" data-line="1" id="p214.1"></span>κνισῶδες΄ ἰδίαν δὲ ἕκαστον, ὡς ἂν φύσεως ἔχῃ. τὰ μὲν
<span class="lb" data-page="214" data-line="2" id="p214.2"></span>γὰρ οἷον βρώμου τινὸς ἢ βορβόρου διαφθειρόμενα· τὰ δὲ
<span class="lb" data-page="214" data-line="3" id="p214.3"></span>ἰχθύων τινῶν ὠμῶν ἤ ἀῤῥήτου τε καὶ ἀλλοκότου σηπεδόνος
<span class="lb" data-page="214" data-line="4" id="p214.4"></span>ἐξόζει. διαμεῖναι γὰρ ἀσήπτῳ θερμαινομένῳ σφοδρῶς οὐδενὶ
<span class="lb" data-page="214" data-line="5" id="p214.5"></span>τῶν ἐδεσμάτων δυνατόν· εὐθὺς δὲ δήπου καὶ διψῶσιν ἀμέτρως
<span class="lb" data-page="214" data-line="6" id="p214.6"></span>οἱ οὕτω διακείμενοι καὶ πυρέττουσιν ἐνίοτε λεπτοὺς καὶ
<span class="lb" data-page="214" data-line="7" id="p214.7"></span>μικροὺς ἑκτικοὺς πυρετούς· εἰ δὲ διὰ ψύξιν ἄμετρον ἀπόλοιτο
<span class="lb" data-page="214" data-line="8" id="p214.8"></span>παντάπασιν ἡ πέψις τῶν σιτίων, ἄδιψοί τέ εἰσι καὶ ἀπύρετοι,
<span class="lb" data-page="214" data-line="9" id="p214.9"></span>καὶ αὐτῶν τῶν σιτίων ἀκριβεῖς ἀποσώζουσι τὰς ποιότητας,
<span class="lb" data-page="214" data-line="10" id="p214.10"></span>εἴτ’ ἐρυγγάνειν ἐθελήσειαν, εἴτε καὶ ἐμεῖν. εἰ δὲ καὶ βραχεῖά
<span class="lb" data-page="214" data-line="11" id="p214.11"></span>τις ἐνέργεια παρὰ τὴν πέψιν αὐτῶν γένοιτο, καὶ ἡ τῶν σιτίων
<span class="lb" data-page="214" data-line="12" id="p214.12"></span>φύσις ἤτοι τῆς μέσης εἴη κράσεως ἤ τῆς ψυχροτέρας,
<span class="lb" data-page="214" data-line="13" id="p214.13"></span>ὀξυρεγμιώδεις ἀποτελοῦνται. θερμοτέρων δὲ κατὰ κρᾶσιν
<span class="lb" data-page="214" data-line="14" id="p214.14"></span>ὄντων ἢ καὶ φύσει φυσωδεστέρων, ἐμπίπλαται πνεύματος ἀτμώδους
<span class="lb" data-page="214" data-line="15" id="p214.15"></span>ἡ γαστήρ. εἰς μὲν δὴ τὰς τοιαύτας δυσκρασίας ἐγχωρεῖ
<span class="lb" data-page="214" data-line="16" id="p214.16"></span>διὰ ταχέων αὐτὴν ἀφικέσθαι· καθ’ ὑγρότητα δὲ καὶ ξηρότητα
<span class="lb" data-page="214" data-line="17" id="p214.17"></span>δύσκρατος εἰς τοσοῦτον, ὡς ἀπολέσαι τὴν ἐνέργειαν,
<span class="lb" data-page="214" data-line="18" id="p214.18"></span>οὐκ ἄν ποτε γένοιτο γαστὴρ, ἄνευ χρόνου παμπόλλου· καὶ ﻿
<span class="pb" data-page="215" id="p215"></span>
<span class="lb" data-page="215" data-line="1" id="p215.1"></span>χρὴ προηγήσασθαι τῆς μὲν ὑγρότητος ὕδερον· τῆς δὲ ξηρότητος
<span class="lb" data-page="215" data-line="2" id="p215.2"></span>ἤτοι γῆρας ἢ μαρασμόν. ἀλλὰ τὰς μὲν τοιαύτας
<span class="lb" data-page="215" data-line="3" id="p215.3"></span>διελέσθαι διαφορὰς πραγματείας ἑτέρας ἐστίν. 
</p>
</section>
<section id="s3.2" title="Chapter 3.2">
<p>
<span class="lb" data-page="215" data-line="4" id="p215.4"></span>Ἐπὶ δὲ τὴν καθεκτικὴν δύναμιν ἰτέον ἤδη.
<span class="lb" data-page="215" data-line="5" id="p215.5"></span>γίγνεται γὰρ κατὰ ταύτην ἡ μὲν πρώτη διαφορὰ τῶν συμπτωμάτων
<span class="lb" data-page="215" data-line="6" id="p215.6"></span>τριττὴ, ἤτοι μηδ’ ὅλως περιστελλομένη, ἢ ἐλλιπῶς,
<span class="lb" data-page="215" data-line="7" id="p215.7"></span>ἢ πλημμελῶς. τῷ μὲν οὖν μηδ’ ὅλως ἢ ἀῤῥώστως περιστέλλεσθαι
<span class="lb" data-page="215" data-line="8" id="p215.8"></span>πνευματώσεις τε καὶ κλύδωνες ἀκολουθοῦσι· πνευματώσεις
<span class="lb" data-page="215" data-line="9" id="p215.9"></span>μὲν, ἐπειδὰν τὰ σιτία φυσώδη καὶ ἡ γαστὴρ ὑπάρχῃ
<span class="lb" data-page="215" data-line="10" id="p215.10"></span>μὴ πάνυ τι ψυχρά· κλύδωνες δὲ, ὅταν ἤτοι μηδὲν ἐν αὐτῇ
<span class="lb" data-page="215" data-line="11" id="p215.11"></span>περιέχηται πνευματοῦσθαι δυνάμενον, ἢ καταψυχθῇ σφοδρῶς,
<span class="lb" data-page="215" data-line="12" id="p215.12"></span>οὐδένα γὰρ ἀτμὸν ἡ τοιαύτη γεννᾷ διάθεσις, πρόδηλον
<span class="lb" data-page="215" data-line="13" id="p215.13"></span>δὲ, ὡς οὐκ ἄνευ πόματος ὁ κλύδων γίγνεται τῇ γαστρί.
<span class="lb" data-page="215" data-line="14" id="p215.14"></span>τοῦ δ’ ἄτονον εἶναι ἐσχάτως αὐτὴν αἰτία νόσος ἐστὶν, ἡ μὲν
<span class="lb" data-page="215" data-line="15" id="p215.15"></span>ὡς ὁμοιομεροῦς μορίου τῆς γαστρὸς, ἡ δὲ ὡς ὀργανικοῦ.
<span class="lb" data-page="215" data-line="16" id="p215.16"></span>περὶ δὲ τῶν πλημμελῶν κατ’ αὐτὴν κινήσεων <span class="milestone ed2page" data-n="87" data-unit="ed2page" id="ed2page.87"></span>ὅτι μὲν
<span class="lb" data-page="215" data-line="17" id="p215.17"></span>ἤτοι τρομώδεις τινές εἰσιν ἢ παλμώδεις ἢ οἷον κλονώδεις
<span class="lb" data-page="215" data-line="18" id="p215.18"></span>ἢ σπασμώδεις, εἴρηται πρότερον ἐν τῷ περὶ τῆς τῶν 
<span class="pb" data-page="216" id="p216"></span>
<span class="lb" data-page="216" data-line="1" id="p216.1"></span>συμπτωμάτων διαφορᾶς· ὁποία δέ τις ἑκάστη τῶν εἰρημένων
<span class="lb" data-page="216" data-line="2" id="p216.2"></span>ἐστὶ κινήσεων, ἥ τις τε ἡ καθ’ ἑκάστην αὐτῶν αἰτία, διὰ τοῦ
<span class="lb" data-page="216" data-line="3" id="p216.3"></span>προτέρου δεδήλωται λόγου. νυνὶ δὲ τοσοῦτον ἔτι προσθετέον,
<span class="lb" data-page="216" data-line="4" id="p216.4"></span>ὡς ἐπιμίγνυται τά τε νοσήματα καὶ τὰ συμπτώματα τῆς
<span class="lb" data-page="216" data-line="5" id="p216.5"></span>καθεκτικῆς καὶ ἐκκριτικῆς δυνάμεως. αὐτίκα ἡ οἷον σπασμώδης
<span class="lb" data-page="216" data-line="6" id="p216.6"></span>κίνησις τῆς γαστρὸς, ἥπερ ἐν τῷ λύζειν συμπίπτει, σπασμὸς
<span class="lb" data-page="216" data-line="7" id="p216.7"></span>μὲν ἀκριβῶς οὐκ ἔστιν, ὅς γε μόνοις γίγνεται τοῖς μυσὶν,
<span class="lb" data-page="216" data-line="8" id="p216.8"></span>(ἡ δέ γε γαστὴρ οὔτ’ αὐτὴ μῦς ἐστιν οὔτε στόμαχος αὐτῆς)
<span class="lb" data-page="216" data-line="9" id="p216.9"></span>οἷον σπασμὸς δέ τις, ἀμφοτέρων κοινόν τι σύμπτωμα τῶν
<span class="lb" data-page="216" data-line="10" id="p216.10"></span>δυνάμεων· τῆς μὲν καθεκτικῆς, ὅτι μοχθηρῶς τε καὶ οὐ κατὰ
<span class="lb" data-page="216" data-line="11" id="p216.11"></span>φύσιν ἡ γαστὴρ λύζουσα περιστέλλεται τοῖς σιτίοις· τῆς δὲ ἐκκριτικῆς,
<span class="lb" data-page="216" data-line="12" id="p216.12"></span>διότι πρώτως ἐκείνης αὐτῆς ἐστιν ἡ κίνησις ἡ πλημμελὴς,
<span class="lb" data-page="216" data-line="13" id="p216.13"></span>ἀποτρίψασθαί τι τῶν λυπούντων ἐφιεμένης. ἔστι δὲ
<span class="lb" data-page="216" data-line="14" id="p216.14"></span>οὐχ ἡ αὐτὴ κίνησις, ὅτι μηδὲ ἡ αὐτὴ διάθεσις, ἐμοῦσί τε καὶ
<span class="lb" data-page="216" data-line="15" id="p216.15"></span>λύζουσιν. ἐν μὲν γὰρ τοῖς ἐμέτοις τὰ κατὰ τὴν εὐρυχωρίαν
<span class="lb" data-page="216" data-line="16" id="p216.16"></span>ἐκκρίνουσιν· ἐν δὲ τῷ λύζειν τὰ κατ’ αὐτὸ τῆς γαστρὸς
<span class="lb" data-page="216" data-line="17" id="p216.17"></span>τὸ σῶμα, παραπλησίας τῆς τε διαθέσεως καὶ τῆς κινήσεως 
<span class="pb" data-page="217" id="p217"></span>
<span class="lb" data-page="217" data-line="1" id="p217.1"></span>γιγνομένης, οἵαν καὶ τοῖς βήττουσι κατὰ δυσκρασίαν ἐδείκνυμεν
<span class="lb" data-page="217" data-line="2" id="p217.2"></span>γίγνεσθαι, πάντων τῶν μορίων τῆς κοιλίας ἐκθλιβόντων
<span class="lb" data-page="217" data-line="3" id="p217.3"></span>τὸ λυποῦν αὐτά. διὰ τοῦτο τοῖς τε ῥιγώσασι τὴν γαστέρα
<span class="lb" data-page="217" data-line="4" id="p217.4"></span>τὸ τοιοῦτον σύμπτωμα γίγνεται καὶ τοῖς πεπέρεως ἀθροώτερον
<span class="lb" data-page="217" data-line="5" id="p217.5"></span>λαβοῦσιν ἤ τι θερμὸν οὕτω φάρμακον, εἶτ’ ἐπιπίνουσι
<span class="lb" data-page="217" data-line="6" id="p217.6"></span>θερμὸν ποτὸν, καὶ μᾶλλόν γε γίγνεται λύζειν αὐτοῖς, ὅταν
<span class="lb" data-page="217" data-line="7" id="p217.7"></span>ἀκριβῶς ᾖ λεπτὸν τὸ πέπερι, μᾶλλον γὰρ ἐγκαταδύεται τὸ
<span class="lb" data-page="217" data-line="8" id="p217.8"></span>τοιοῦτον αὐτῷ τῷ σώματι τῆς κοιλίας. οὕτω δὲ καὶ τοῖς
<span class="lb" data-page="217" data-line="9" id="p217.9"></span>ἄλλοις ἅπασιν, ὅσα ψύχοντά τε καὶ θερμαίνοντα τῷ σώματι
<span class="lb" data-page="217" data-line="10" id="p217.10"></span>τῆς γαστρὸς ἐγκαταβαίνει, τὸ λύζειν ἕπεται, πρώτως μὲν τῆς
<span class="lb" data-page="217" data-line="11" id="p217.11"></span>ἐκκριτικῆς δυνάμεως κίνησίς τις οὖσα πλημμελὴς, δευτέρως
<span class="lb" data-page="217" data-line="12" id="p217.12"></span>δὲ καὶ τῆς καθεκτικῆς τε καὶ περισταλτικῆς ὀνομαζομένης.
<span class="lb" data-page="217" data-line="13" id="p217.13"></span>οὕτως δὲ καὶ αἱ ναυτίαι καὶ οἱ ἔμετοι τῆς ἐκκριτικῆς δυνάμεως
<span class="lb" data-page="217" data-line="14" id="p217.14"></span>κινήσεις εἰσὶ πλημμελεῖς, ἐπὶ τῷ τὰ λυποῦντα τὸ σῶμα τῆς
<span class="lb" data-page="217" data-line="15" id="p217.15"></span>γαστρὸς ὅτι τάχιστα κενῶσαι διὰ τοῦ στομάχου. παραπλήσιον
<span class="lb" data-page="217" data-line="16" id="p217.16"></span>δὲ τούτῳ σύμπτωμά ἐστι καὶ τὸ κατὰ τὰς λειεντερίας,
<span class="lb" data-page="217" data-line="17" id="p217.17"></span>ὅταν ὑπό τινος ἡ γαστὴρ ἤτοι δάκνοντος ἢ βαρύνοντος λυπῆται,
<span class="lb" data-page="217" data-line="18" id="p217.18"></span>τοῦτ’ ἀποκρίνειν εὐθέως ἐφιεμένη. ὄντων δὲ αὐτῇ δυοῖν 
<span class="pb" data-page="218" id="p218"></span>
<span class="lb" data-page="218" data-line="1" id="p218.1"></span>στομάτων, ἄνω μὲν τοῦ κατὰ τὸν στόμαχον, ἐν δὲ τοῖς
<span class="lb" data-page="218" data-line="2" id="p218.2"></span>κάτω τοῦ κατὰ τὸν πυλωρὸν, ἐφ’ ὁπότερον ἂν αὐτῶν ῥέπῃ
<span class="lb" data-page="218" data-line="3" id="p218.3"></span>τὸ λυποῦν, ἐκείνῳ συγχρῆται πρὸς τὴν ἔκκρισιν. εἰ δ’ ὅλῃ
<span class="lb" data-page="218" data-line="4" id="p218.4"></span>ποτὲ αὐτῇ συμβαίη τοιαύτη διάθεσις, ἀμφοτέροις ἅμα χρῆται
<span class="lb" data-page="218" data-line="5" id="p218.5"></span>τοῖς στόμασιν, ὡς ἐν ταῖς χολέραις. ἡ δὲ λοιπή τε καὶ τετάρτη
<span class="lb" data-page="218" data-line="6" id="p218.6"></span>δύναμις αὐτῆς ἡ ἑλκτικὴ συμπτώμασιν ἁλίσκεται τριττοῖς
<span class="lb" data-page="218" data-line="7" id="p218.7"></span>μὲν καὶ αὐτὴ κατὰ γένος· ἤτοι μηδ’ ὅλως ἕλκειν δυναμένη
<span class="lb" data-page="218" data-line="8" id="p218.8"></span>τὰ σιτία, καὶ καλεῖται τὸ τοιοῦτον σύμπτωμα στομάχου
<span class="lb" data-page="218" data-line="9" id="p218.9"></span>παράλυσις· ἢ μόγις ἕλκουσα, καθ’ ὃν χρόνον ἄρχεται μὲν
<span class="lb" data-page="218" data-line="10" id="p218.10"></span>παραλύεσθαι, παρεῖται δ’ οὐδέπω· καὶ τρίτον ἐπὶ τούτοις,
<span class="lb" data-page="218" data-line="11" id="p218.11"></span>ἐπειδάν τι πλημμελῶς. αἱ πλημμελεῖς δὲ κινήσεις εἴρηνται
<span class="lb" data-page="218" data-line="12" id="p218.12"></span>πολλάκις, ὥσπερ οὖν καὶ αἱ διαθέσεις ἐφ’ αἷς γίγνονται.
<span class="lb" data-page="218" data-line="13" id="p218.13"></span>συμβαίη δ’ ἐνίοτε καὶ βλάστημά τι σαρκῶδες κατὰ τὸν στόμαχον,
<span class="lb" data-page="218" data-line="14" id="p218.14"></span>οἷα κᾀκτὸς ὁρᾶται πολλάκις γενόμενα, ὡς ἤτοι παντάπασιν
<span class="lb" data-page="218" data-line="15" id="p218.15"></span>ἀποφράξαι τὴν ὁδὸν τῶν σιτίων, ἢ παραβλάψαι κατά
<span class="lb" data-page="218" data-line="16" id="p218.16"></span>τι. καλεῖται δ’ ὀργανικὰ τὰ τοιαῦτα νοσήματα, καὶ διήρηται
<span class="lb" data-page="218" data-line="17" id="p218.17"></span>περὶ αὐτῶν ἐν τῇ <span class="milestone ed1page" data-n="240" data-unit="ed1page" id="ed1page.240"></span>περὶ τῆς τῶν νοσημάτων διαφορᾶς.
<span class="lb" data-page="218" data-line="18" id="p218.18"></span>ἐν μὲν δὴ τῷ κατὰ φύσιν ἔχειν ἡ γαστὴρ ἕλκει μὲν 
<span class="pb" data-page="219" id="p219"></span>
<span class="lb" data-page="219" data-line="1" id="p219.1"></span>ἄνωθεν εἰς ἑαυτὴν διὰ τοῦ στομάχου, κάτω δὲ ἐκκρίνει·
<span class="lb" data-page="219" data-line="2" id="p219.2"></span>παρὰ φύσιν <span class="milestone ed2page" data-n="88" data-unit="ed2page" id="ed2page.88"></span>δὲ διατεθεῖσα κᾀκ τῶν κάτωθέν τι μεταλαμβάνει.
<span class="lb" data-page="219" data-line="3" id="p219.3"></span>καὶ γὰρ καὶ κλυστὴρ ἐπανῆλθέ τισιν ὡς ἐμεθῆναι,
<span class="lb" data-page="219" data-line="4" id="p219.4"></span>καὶ κόπρος ἐν τοῖς ὀλεθρίοις εἰλεοῖς. ἄμεινον γὰρ οὐχ ἕλκειν
<span class="lb" data-page="219" data-line="5" id="p219.5"></span>αὐτὴν ἐν ταῖς τοιαύταις διαθέσεσιν ὑπολαμβάνειν, ἀλλὰ δέχεσθαι
<span class="lb" data-page="219" data-line="6" id="p219.6"></span>μόνον ὅσον ἂν ὑπὸ τῶν ἐντέρων ἀναθλιβόντων βιαίως
<span class="lb" data-page="219" data-line="7" id="p219.7"></span>ἄνω φέρηται. κατὰ φύσιν μὲν γάρ ἐστιν ἐν τοῖς ἐντέροις,
<span class="lb" data-page="219" data-line="8" id="p219.8"></span>ἤδη γὰρ καὶ περὶ τούτων λέγειν καιρὸς, ἡ περιστολὴ, καθάπερ
<span class="lb" data-page="219" data-line="9" id="p219.9"></span>ἐν ἑτέροις ἐπιδέδεικται, καὶ ταύτῃ χρώμενα προωθεῖ τὴν
<span class="lb" data-page="219" data-line="10" id="p219.10"></span>τροφὴν ἄχρι τοῦ κάτω πέρατος. ἐν διαθέσεσι δέ τισιν, ὅταν
<span class="lb" data-page="219" data-line="11" id="p219.11"></span>ἡ περισταλτικὴ κίνησις ἄρξηται κάτωθεν, ἡ φορὰ τῶν περιεχομένων
<span class="lb" data-page="219" data-line="12" id="p219.12"></span>ἐν αὐτοῖς ἄνω γίγνεται. οὕτω καὶ χυμός τις δριμὺς
<span class="lb" data-page="219" data-line="13" id="p219.13"></span>ἐνίοτε κατενεχθεὶς ἐπὶ τὴν ἕδραν, ἤτοι κατ’ ἀγορὰν διατριβόντων
<span class="lb" data-page="219" data-line="14" id="p219.14"></span>ἢ κατ’ ἄλλό τι χωρίον ἢ πρᾶξιν, ἧς οὐχ οἷόν τε ἦν
<span class="lb" data-page="219" data-line="15" id="p219.15"></span>ἀπαλλαγῆναι, βιαίως ἐπισχεθεὶς, ἀνηνέχθη πάλιν ἄνω, καὶ
<span class="lb" data-page="219" data-line="16" id="p219.16"></span>τήν τε γαστέρα δάκνει καὶ τὴν κεφαλὴν ἀναθυμιώμενος πληροῖ,
<span class="lb" data-page="219" data-line="17" id="p219.17"></span>τὴν μὲν ἀρχὴν τῆς κινήσεως ἀπὸ τοῦ σφιγκτῆρος λαβὼν
<span class="lb" data-page="219" data-line="18" id="p219.18"></span>ὀργάνου ψυχικοῦ, τοὐντεῦθεν δ’ ἑκάστου τῶν ἐντέρων ﻿
<span class="pb" data-page="220" id="p220"></span>
<span class="lb" data-page="220" data-line="1" id="p220.1"></span>ὠθοῦντός τε αὐτὸ πάλιν ἀφ’ ἑαυτοῦ πρὸς τὸ ὑπερκείμενον,
<span class="lb" data-page="220" data-line="2" id="p220.2"></span>ἐν οἵῳ τρόπῳ πρότερον εἰς τὸ κάταντες ὠθοῖτο. κατὰ δὲ
<span class="lb" data-page="220" data-line="3" id="p220.3"></span>τὸν αὐτὸν ἐνίοτε τρόπον καὶ ἡ φῦσα κατασχεθεῖσα παλινδρομεῖ.
<span class="lb" data-page="220" data-line="4" id="p220.4"></span>θαυμαστὸν οὖν οὐδὲν, εἰ καὶ κλύσματός τι καὶ κόπρου
<span class="lb" data-page="220" data-line="5" id="p220.5"></span>ταῖς οὕτω βιαίοις περιστολαῖς τῶν ἐντέρων ἐπαναφέρεταί
<span class="lb" data-page="220" data-line="6" id="p220.6"></span>ποτε εἰς γαστέρα παρὰ φύσιν, εἶθ’ οὕτως ὁρμᾶται πρὸς
<span class="lb" data-page="220" data-line="7" id="p220.7"></span>ἔκκρισιν. αἱ δὲ ἕτεραι κινήσεις αὐτῶν ἐκ μὲν τοῦ γένους εἰσὶ
<span class="lb" data-page="220" data-line="8" id="p220.8"></span>τῶν κατὰ φύσιν, ἤτοι δ’ ἐλλιπεῖς εἰσιν ἢ πλημμελεῖς, καὶ διὰ
<span class="lb" data-page="220" data-line="9" id="p220.9"></span>τοῦτο καὶ συμπτώματα. ληπτέον δὲ αὐτὰς ἀνάλογον ταῖς
<span class="lb" data-page="220" data-line="10" id="p220.10"></span>ἐπὶ τῆς γαστρὸς εἰρημέναις. οὕτω δὲ καὶ ἡ τῆς κινήσεως αὐτῶν
<span class="lb" data-page="220" data-line="11" id="p220.11"></span>στέρησις, οὐ σμικρότατον οὖσα σύμπτωμα· καὶ γένοιτ’
<span class="lb" data-page="220" data-line="12" id="p220.12"></span>ἄν ποτε καὶ διὰ τοιαύτην αἰτίαν εἰλεὸς, ὥσπερ γε καὶ οἱ
<span class="lb" data-page="220" data-line="13" id="p220.13"></span>παρὰ φύσιν ὄγκοι ποτὲ μὲν οὐδ’ ὅλως ἐπιτρέψουσι φέρεσθαι
<span class="lb" data-page="220" data-line="14" id="p220.14"></span>κάτω τοῖς περιττώμασιν, ἔστι δ’ ὅτε ἐλλιπῶς· ἀλλὰ καὶ
<span class="lb" data-page="220" data-line="15" id="p220.15"></span>σκληρὰ κόπρος ἔν τινι τῶν ἐντέρων ἕλικι σφηνωθεῖσα κωλύσειεν
<span class="lb" data-page="220" data-line="16" id="p220.16"></span>ἄν ποτε διεξέρχεσθαι κάτω τὴν ὑπερκειμένην κόπρον.
<span class="lb" data-page="220" data-line="17" id="p220.17"></span>καὶ φυλάττεται κᾀνταῦθα τοῖς ἐπὶ τῆς γαστρὸς εἰρημένοις ἡ 
<span class="pb" data-page="221" id="p221"></span>
<span class="lb" data-page="221" data-line="1" id="p221.1"></span>ἀναλογία πάντων τῶν συμπτωμάτων τῶν τοῖς ἐντέροις ἤτοι
<span class="lb" data-page="221" data-line="2" id="p221.2"></span>διὰ δυσκρασίαν τινὰ συμβαινόντων, ἢ δι’ ὄγκους οὐ κατὰ
<span class="lb" data-page="221" data-line="3" id="p221.3"></span>φύσιν, ἢ δι’ αὐτὰ τὰ περιεχόμενα περιττώματα. οὔκουν
<span class="lb" data-page="221" data-line="4" id="p221.4"></span>οὐδὲ χρονίζειν ἔτι κατὰ τὸν ὑπὲρ αὐτῶν λόγον ἄμεινον, ἀλλ’
<span class="lb" data-page="221" data-line="5" id="p221.5"></span>ἐφ’ ἕτερόν τι αὐτῶν γένος ἰέναι συμπτωμάτων καιρός. 
</p>
</section>
<section id="s3.3" title="Chapter 3.3">
<p>
<span class="lb" data-page="221" data-line="6" id="p221.6"></span>Ἔστιν οὖν τι φυσικὸν ἔργον ἀνάδοσις τροφῆς,
<span class="lb" data-page="221" data-line="7" id="p221.7"></span>ἐκ κοιλίας μὲν εἰς ἧπαρ, ἐξ ἥπατος δὲ εἰς ὅλον τὸ σῶμα.
<span class="lb" data-page="221" data-line="8" id="p221.8"></span>καὶ δέδεικται καὶ περὶ ταύτης, ὡς ἕλκοντος ἑκάστου μορίου
<span class="lb" data-page="221" data-line="9" id="p221.9"></span>τὴν οἰκείαν ἑαυτῷ τροφὴν ἐπιτελεῖται. συμπτώματα δὴ
<span class="lb" data-page="221" data-line="10" id="p221.10"></span>τριττὰ καὶ περὶ τὴν τοιαύτην ἐνέργειαν ἔσται, ποτὲ μὲν ἐλλιπῶς,
<span class="lb" data-page="221" data-line="11" id="p221.11"></span>ἢ μοχθηρῶς, ποτὲ δὲ οὐδ’ ὅλως ἐπιτελουμένην. αἱ
<span class="lb" data-page="221" data-line="12" id="p221.12"></span>δὲ αἰτίαι τριτταὶ, καθάπερ ἐπὶ τῶν ἔμπροσθεν, ἤτοι δυσκρασίαι
<span class="lb" data-page="221" data-line="13" id="p221.13"></span>τῶν ἑλκόντων, ἢ νοσήματα ὀργανικὰ τῶν αὐτῶν τούτων,
<span class="lb" data-page="221" data-line="14" id="p221.14"></span>ἢ τῆς ἀναδιδομένης τροφῆς μοχθηρία. αἱ μὲν οὖν
<span class="lb" data-page="221" data-line="15" id="p221.15"></span>δυσκρασίαι τὴν δύναμιν ἄῤῥωστον ἀποτελοῦσιν, <span class="milestone ed2page" data-n="89" data-unit="ed2page" id="ed2page.89"></span>τὰ δὲ
<span class="lb" data-page="221" data-line="16" id="p221.16"></span>ὀργανικὰ νοσήματα τὰς ὁδοὺς στενοχωρεῖ. τῆς τροφῆς δ’ ἡ
<span class="lb" data-page="221" data-line="17" id="p221.17"></span>μοχθηρία πάχος τέ ἐστι καὶ γλισχρότης· περὶ δὲ τῆς διαγνώσεως
<span class="lb" data-page="221" data-line="18" id="p221.18"></span>αὐτῶν οὐ νῦν λέγειν καιρὸς, ἀλλ’ ἐπὶ τὰς διακρίσεις τῶν 
<span class="pb" data-page="222" id="p222"></span>
<span class="lb" data-page="222" data-line="1" id="p222.1"></span>περιττωμάτων ἰτέον. εἰσὶ δὲ κᾀν ταύταις αἰτίαι τριτταί·
<span class="lb" data-page="222" data-line="2" id="p222.2"></span>μία μὲν ἡ τῶν ἐκκαθαιρόντων αὐτὰ μορίων ἀτονία· δευτέρα
<span class="lb" data-page="222" data-line="3" id="p222.3"></span>δὲ ἡ στενοχωρία τῶν ὁδῶν· ἡ δ’ ὑπόλοιπος τοῦ περιττώματός
<span class="lb" data-page="222" data-line="4" id="p222.4"></span>ἐστιν αὐτοῦ μοχθηρία. τῆς μὲν οὖν ἀτονίας αἰτία δυσκρασία
<span class="lb" data-page="222" data-line="5" id="p222.5"></span>τετύχηκεν οὖσα· τῆς δὲ στενοχωρίας ἔμφραξις ἢ
<span class="lb" data-page="222" data-line="6" id="p222.6"></span>ὄγκος τις τῶν ὀργάνων. ἀλλὰ τῶν μὲν ὄγκων αἴτιον ὑπάρχει
<span class="lb" data-page="222" data-line="7" id="p222.7"></span>ῥεῦμα χυμῶν εἰς αὐτὸ κατασκῆπτον τὸ σῶμα τῶν ὀργάνων
<span class="lb" data-page="222" data-line="8" id="p222.8"></span>τῆς δὲ ἐμφράξεως ἤτοι πάχος ἢ γλισχρότης τῶν χυμῶν ἢ
<span class="lb" data-page="222" data-line="9" id="p222.9"></span>βλαστήματα· τῶν περιττωμάτων δ’ αὐτῶν ἡ μοχθηρία πλῆθός
<span class="lb" data-page="222" data-line="10" id="p222.10"></span>ἐστι καὶ πάχος καὶ γλισχρότης. ὄντων δὲ τριῶν περιττωμάτων
<span class="lb" data-page="222" data-line="11" id="p222.11"></span>τῆς ἐν ταῖς φλεψὶ πέψεως, ἑνὸς μὲν τοῦ πικροχόλου,
<span class="lb" data-page="222" data-line="12" id="p222.12"></span>δευτέρου δὲ τοῦ μελαγχολικοῦ, καὶ τρίτου τοῦ ὀῤῥώδους,
<span class="lb" data-page="222" data-line="13" id="p222.13"></span>τὸ μὲν πικρόχολον ἡ ἐπὶ τῷ ἥπατι κύστις ἐκκαθαίρει·
<span class="lb" data-page="222" data-line="14" id="p222.14"></span>τὸ δὲ μελαγχολικὸν ὁ σπλήν· τὸ δὲ ὀῤῥῶδες οἱ νεφροί.
<span class="lb" data-page="222" data-line="15" id="p222.15"></span>καὶ τοίνυν καὶ καθαρθήσεται φαύλως ἕκαστον ἢ διά τι τῶν
<span class="lb" data-page="222" data-line="16" id="p222.16"></span>οἰκείων ὀργάνων ἀῤῥωστῆσαν, ἢ τῶν ὁδῶν στεγνωθεισῶν
<span class="lb" data-page="222" data-line="17" id="p222.17"></span>ὁπωσοῦν, ἅτε δὴ διττῶν ὑπαρχουσῶν τῶν ὁδῶν, ἑτέρων
<span class="lb" data-page="222" data-line="18" id="p222.18"></span>μὲν δι’ ὧν ἕλκεται τὸ περιττὸν, ἑτέρων δὲ δι’ ὧν ἐκκρίνεται, 
<span class="pb" data-page="223" id="p223"></span>
<span class="lb" data-page="223" data-line="1" id="p223.1"></span>κατ’ ἀμφοτέρας ἡ στενοχωρία βλάψει τὴν διάκρισιν· ἔστι δ’
<span class="lb" data-page="223" data-line="2" id="p223.2"></span>ὅτε τούτων μὲν οὐδὲν ἐβλάβη· τὸ δὲ πλῆθος τοῦ περιττώματος,
<span class="lb" data-page="223" data-line="3" id="p223.3"></span>ὅταν ἄμετρον ᾖ, πᾶν ἐκκαθαρθῆναι μὴ δυνάμενον, ἅμα
<span class="lb" data-page="223" data-line="4" id="p223.4"></span>τῷ αἵματι φέρεται πανταχόσε τοῦ σώματος. τῆς δὲ ἀμετρίας
<span class="lb" data-page="223" data-line="5" id="p223.5"></span>αὐτοῦ διττὸν αἴτιον, ἥ τ’ ἀλλοιωτικὴ δύναμις οὐ καλῶς διακειμένη
<span class="lb" data-page="223" data-line="6" id="p223.6"></span>καὶ τῶν ἐδεσμάτων ἡ μοχθηρία· τοῦ μὲν δὴ βεβλάφθαι
<span class="lb" data-page="223" data-line="7" id="p223.7"></span>τὴν δύναμιν ἡ δυσκρασία τῶν μορίων αἰτία, καθάπερ
<span class="lb" data-page="223" data-line="8" id="p223.8"></span>εἴρηται πολλάκις· ἡ δὲ τῶν ἐδεσμάτων μοχθηρία καθ’ ἕκαστον
<span class="lb" data-page="223" data-line="9" id="p223.9"></span>τῶν περιττωμάτων ἐστὶν ἰδία· τὰ μὲν γὰρ μελαγχολικώτερα
<span class="lb" data-page="223" data-line="10" id="p223.10"></span>φύσει, τὰ δὲ ὑδατωδέστερα, τὰ δὲ πικρόχολα ταῖς οὐσίαις
<span class="lb" data-page="223" data-line="11" id="p223.11"></span>ἐστὶν, ὡς ἐν τοῖς ὑπὲρ αὐτῶν λόγοις διῄρηται. καὶ μέν γε
<span class="lb" data-page="223" data-line="12" id="p223.12"></span>καὶ τῆς ἀλλοιωτικῆς δυνάμεως ἡ δυσκρασία πρὸς μὲν τὸ θερμότερον
<span class="lb" data-page="223" data-line="13" id="p223.13"></span>ἐκτρεπομένη ποτὲ μὲν τὸ πικρόχολον, ἔστιν ὅτε δὲ
<span class="lb" data-page="223" data-line="14" id="p223.14"></span>τὸ μελαγχολικὸν ἀποτελεῖ περίττωμα· δέδεικται δ’ ἐν ἑτέροις
<span class="lb" data-page="223" data-line="15" id="p223.15"></span>ὁποῖόν ἐστιν ἑκάτερον· ἐπὶ δὲ τὸ ψυχρότερον, ἤτοι φλεγματικώτερον
<span class="lb" data-page="223" data-line="16" id="p223.16"></span>ἢ ὑδατωδέστερον. ἀκολουθήσει δ’ ἑκάστῳ τῶν περιττωμάτων
<span class="lb" data-page="223" data-line="17" id="p223.17"></span>οἰκεία τοῦ συμπτώματος ἰδέα, τῇ μὲν ὠχρᾷ
<span class="lb" data-page="223" data-line="18" id="p223.18"></span>πλεοναζούσῃ καθ’ ὅλον μὲν τὸν ὄγκον ἴκτεροι, καθ’ ἓν δέ τι 
<span class="pb" data-page="224" id="p224"></span>
<span class="lb" data-page="224" data-line="1" id="p224.1"></span>μέρος ἐρυσιπέλατά τε καὶ ἕρπητες· τῇ μελαίνῃ δὲ καθ’
<span class="lb" data-page="224" data-line="2" id="p224.2"></span>ὅλον μὲν τὸν ὄγκον ἐλέφας, καθ’ ἓν δέ τι μέρος ὁ καρκῖνος·
<span class="lb" data-page="224" data-line="3" id="p224.3"></span>τῷ φλεγματώδει δὲ καθ’ ὅλον μὲν τὸν ὄγκον ὁ λευκοφλεγματίας
<span class="lb" data-page="224" data-line="4" id="p224.4"></span>ὀνομαζόμενος ὕδερος, ἐν ἑνὶ δέ τῳ μορίῳ τὸ καλούμενον
<span class="lb" data-page="224" data-line="5" id="p224.5"></span>οἴδημα, λέγουσι δὲ οὕτω τὸν ἀνώδυνόν τε καὶ χαῦνον
<span class="lb" data-page="224" data-line="6" id="p224.6"></span>ὄγκον, ὀῤῥώδεσι δὲ περιττώμασι πλεονάζουσιν, ὅ τ’ ἀσκίτης
<span class="lb" data-page="224" data-line="7" id="p224.7"></span>ὀνομαζόμενος ὕδερος ἕπεται, ἔτι τε φλυκταινῶν γενέσεις
<span class="lb" data-page="224" data-line="8" id="p224.8"></span>ἐν ἐκείνοις τοῖς τοῦ ζώου μέρεσιν, εἰς ἅπερ ἀνηνέχθη τὰ
<span class="lb" data-page="224" data-line="9" id="p224.9"></span>οὕτω μὲν ἐπειδὰν εἰλικρινὲς ἕκαστον αὐτῶν πλεονάζῃ,
<span class="lb" data-page="224" data-line="10" id="p224.10"></span>μιγνυμένων δ’ ἀλλήλοις τε καὶ τῷ αἵματι πάμπολλαι
<span class="lb" data-page="224" data-line="11" id="p224.11"></span>συμπτωμάτων τε καὶ νοσημάτων ἰδέαι συνίστανται, περὶ ὧν
<span class="lb" data-page="224" data-line="12" id="p224.12"></span>οὐκ ἀναγκαῖον ἐν τῷδε μηκύνειν, ἀλλ’ ἐπὶ τὸ προκείμενον
<span class="lb" data-page="224" data-line="13" id="p224.13"></span>ἐπανέρχεσθαι. 
</p>
</section>
<section id="s3.4" title="Chapter 3.4">
<p>
<span class="lb" data-page="224" data-line="14" id="p224.14"></span>
<span class="milestone ed2page" data-n="90" data-unit="ed2page" id="ed2page.90"></span>Τῶν φυσικῶν ἐνεργειῶν ἡ πρώτη τε καὶ
<span class="lb" data-page="224" data-line="15" id="p224.15"></span>ἀναγκαιοτάτη σχεδὸν ἁπασῶν ἡ θρέψις ἐστὶν, εἶδός τι τῆς
<span class="lb" data-page="224" data-line="16" id="p224.16"></span>ἀλλοιωτικῆς ἐνεργείας ὑπάρχουσα. ἔστι μὲν γὰρ καὶ ἡ κατὰ
<span class="lb" data-page="224" data-line="17" id="p224.17"></span>τὴν γαστέρα πέψις ἀλλοίωσις· ἔστι δὲ καὶ ἡ ἐν ταῖς φλεψίν·
<span class="lb" data-page="224" data-line="18" id="p224.18"></span>ἔστι δὲ καὶ ἡ καθ’ ἕκαστον μόριον, ἐφ’ ᾗ τετάρτη τις ἀλλοίωσις, ﻿
<span class="pb" data-page="225" id="p225"></span>
<span class="lb" data-page="225" data-line="1" id="p225.1"></span>ἣν ἐξομοίωσιν ὀνομάζουσιν, οὐ ταὐτὸν μὲν ὄνομα τῇ θρέψει,
<span class="lb" data-page="225" data-line="2" id="p225.2"></span>τὸ δὲ ἔργον οὐχ ἕτερον. ἀποτυγχάνεται δὲ καὶ ἡ θρέψις,
<span class="lb" data-page="225" data-line="3" id="p225.3"></span>ἤτοι μηδ’ ὅλως, ἢ ἐλλιπῶς, ἢ πλημμελῶς γιγνομένη, διά τε
<span class="lb" data-page="225" data-line="4" id="p225.4"></span>τὴν θρεπτικὴν δύναμιν, ἧς τὸ γένος ἐστὶν ἡ ἀλλοιωτικὴ, ἢ
<span class="lb" data-page="225" data-line="5" id="p225.5"></span>διὰ τὴν τῆς ὕλης ἔνδειαν, ἢ μοχθηρίαν· ἔνδειαν μὲν ἐν ταῖς
<span class="lb" data-page="225" data-line="6" id="p225.6"></span>ἀτροφίαις, ὅσαι τε ἐλλιπῶς καὶ ὅσαι στερητικῶς ὀνομάζονται·
<span class="lb" data-page="225" data-line="7" id="p225.7"></span>μοχθηρίαν δὲ, ὡς ἐν ἐλέφασί τε καὶ λεύκαις, <span class="milestone ed1page" data-n="241" data-unit="ed1page" id="ed1page.241"></span>ὅσα τ’ ἄλλα
<span class="lb" data-page="225" data-line="8" id="p225.8"></span>τοιαῦτα. συμβαίνει γὰρ ἐν τῷ προσφύεσθαι τὴν τροφὴν ταῖς
<span class="lb" data-page="225" data-line="9" id="p225.9"></span>σαρξὶν, ἐπειδὰν φλεγματικώτερον ὑπάρχῃ τὸ αἷμα, καὶ τὴν
<span class="lb" data-page="225" data-line="10" id="p225.10"></span>σάρκα γίνεσθαι φλεγματικωτέραν. οὐ γὰρ ταὐτόν ἐστιν αὐτῇ
<span class="lb" data-page="225" data-line="11" id="p225.11"></span>σαρκί τε εἶναι καὶ φλεγματικῇ σαρκί· ὥσπερ οὐδὲ ταὐτόν
<span class="lb" data-page="225" data-line="12" id="p225.12"></span>ἐστι σαρκί τε εἶναι καὶ μελαγχολικῇ σαρκί· καὶ νὴ Δία γε πικροχόλῳ
<span class="lb" data-page="225" data-line="13" id="p225.13"></span>τε καὶ εὐκράτῳ τε καὶ δυσκράτῳ, καὶ κατὰ τὰς
<span class="lb" data-page="225" data-line="14" id="p225.14"></span>πρώτας ὀνομαζομένας ποιότητας, ὑγροτέρᾳ τε καὶ ξηροτέρᾳ
<span class="lb" data-page="225" data-line="15" id="p225.15"></span>καὶ θερμοτέρᾳ καὶ ψυχροτέρᾳ. πιστεύσεις δὲ τῷ λόγῳ βεβαιότερον,
<span class="lb" data-page="225" data-line="16" id="p225.16"></span>ἐννοήσας τῶν ζώων τὰς σάρκας ἐναίμων τε καὶ
<span class="lb" data-page="225" data-line="17" id="p225.17"></span>ἀναίμων, καὶ πρὸς τούτοις τῶν ἑρπετῶν, ὅσα κατὰ τὸ ἔαρ
<span class="lb" data-page="225" data-line="18" id="p225.18"></span>ὁρᾶται γεννώμενα, καὶ μάλιστ’ αὐτῶν ὅσα βοτάναις χλωραῖς 
<span class="pb" data-page="226" id="p226"></span>
<span class="lb" data-page="226" data-line="1" id="p226.1"></span>ἔοικεν. ἀλλὰ τούτων μὲν ἡ σὰρξ ὁμοιοτάτη ταῖς πόαις
<span class="lb" data-page="226" data-line="2" id="p226.2"></span>ἐστίν· ἑτέρων δὲ λευκὴ καὶ ἄναιμος, ὥσπερ τῶν καράβων τε
<span class="lb" data-page="226" data-line="3" id="p226.3"></span>καὶ πολυπόδων, ἄλλων τε ἄλλη τις· οὐδὲ γὰρ ὀνομάσαι τὰς
<span class="lb" data-page="226" data-line="4" id="p226.4"></span>διαφορὰς αὐτῶν ἔνεστιν, οὕτως ἄπειροι τὸ πλῆθος ὑπάρχουσιν.
<span class="lb" data-page="226" data-line="5" id="p226.5"></span>ὅταν οὖν, ὡς ἐλέγομεν, ὑπὸ φλεγματικοῦ τε ἅμα καὶ γλίσχρου
<span class="lb" data-page="226" data-line="6" id="p226.6"></span>τοῦ αἵματος ἡ σὰρξ τρέφηται χρόνῳ πολλῷ, σὰρξ μὲν
<span class="lb" data-page="226" data-line="7" id="p226.7"></span>ἔτι μένει, μεταλλάττεται δ’ αὐτῆς ἡ διαφορὰ καὶ πρὸς ἑτέραν
<span class="lb" data-page="226" data-line="8" id="p226.8"></span>ἰδέαν ἐκτρέπεται, καὶ γίνεται μεταξὺ τῶν ἐναίμων σαρκῶν
<span class="lb" data-page="226" data-line="9" id="p226.9"></span>καὶ ἀναίμων. ἐπειδὰν δὲ τοιαύτη καταστῇ, συμβαίνει λοιπὸν
<span class="lb" data-page="226" data-line="10" id="p226.10"></span>αὐτῇ μηδ’ ἐπιχειρεῖν ἔτι τὴν ἐπιφερομένην ἑαυτῇ τροφὴν
<span class="lb" data-page="226" data-line="11" id="p226.11"></span>εἰς ἐρυθρὰν σαρκὸς ἰδέαν μεταβάλλειν, οὐ μᾶλλον ἢ πολύποσί
<span class="lb" data-page="226" data-line="12" id="p226.12"></span>τε καὶ καράβοις· ἐν τούτῳ δὴ καὶ τάχιστα λευκή τε γίγνεται
<span class="lb" data-page="226" data-line="13" id="p226.13"></span>πᾶσα καὶ φλεγματώδης, ὅταν αὐτή τε μηκέτι δύνηται
<span class="lb" data-page="226" data-line="14" id="p226.14"></span>τὴν τροφὴν εἰς ἐρυθρότητα μεταβάλλειν, ἐπιῤῥέει τε τὸ φλεγματῶδες
<span class="lb" data-page="226" data-line="15" id="p226.15"></span>ἐκεῖνο. οἵαν οὖν ἐξ ἀρχῆς ὁ κάραβος ἔχει τὴν σάρκα
<span class="lb" data-page="226" data-line="16" id="p226.16"></span>καὶ σχεδὸν ἅπαντα τὰ ὄστρεα, τοιαύτην ἐκ μεταπτώσεως
<span class="lb" data-page="226" data-line="17" id="p226.17"></span>ἴσχουσιν οἱ ταῖς λεύκαις ἁλισκόμενοι· καὶ γὰρ ὀνομάζουσιν
<span class="lb" data-page="226" data-line="18" id="p226.18"></span>οὕτω τὸ πάθημα τῆς σαρκὸς ἀπὸ τῆς χροιᾶς τὴν ὀνομασίαν 
<span class="pb" data-page="227" id="p227"></span>
<span class="lb" data-page="227" data-line="1" id="p227.1"></span>θέμενοι· τῆς δέ γε μελαίνης σαρκὸς ἅμα καὶ ὀχθώδους ἀπὸ
<span class="lb" data-page="227" data-line="2" id="p227.2"></span>τοῦ ζώου τοῦ ἐλέφαντος ἐποίησαν τοὔνομα. γίγνεται δὲ κᾀκείνη
<span class="lb" data-page="227" data-line="3" id="p227.3"></span>κατὰ τὸν αὐτὸν τρόπον τῇ λεύκῃ, χρόνῳ παμπόλλῳ μελαγχολικῆς
<span class="lb" data-page="227" data-line="4" id="p227.4"></span>ἐπιῤῥεούσης τροφῆς τῇ σαρκί. τῶν δὲ ἀλφῶν ἡ
<span class="lb" data-page="227" data-line="5" id="p227.5"></span>γένεσις ὁμοειδὴς μέν ἐστι τοῖς εἰρημένοις πάθεσιν, οὐ μὴν αὐτῆς
<span class="lb" data-page="227" data-line="6" id="p227.6"></span>γε δι’ ὅλου πεπονθυίας τῆς σαρκὸς, ἀλλ’ ἐπιπολῆς τοῦ
<span class="lb" data-page="227" data-line="7" id="p227.7"></span>δέρματος οἷον λεπίδες τινὲς ἐπιπεπήγασιν οἱ ἀλφοὶ, λευκοὶ
<span class="lb" data-page="227" data-line="8" id="p227.8"></span>μὲν ἐκ φλεγματικοῦ, μέλανες δὲ ἐκ μελαγχολικοῦ γινόμενοι χυμοῦ.
<span class="lb" data-page="227" data-line="9" id="p227.9"></span>πηλίκα δὲ δύναται τροφὴ, καὶ ὡς μέγιστα πρὸς ἀλλοίωσιν
<span class="lb" data-page="227" data-line="10" id="p227.10"></span>σαρκὸς, εἴρηται καὶ Ἀριστοτέλει μεμνημένῳ χωρίων,
<span class="lb" data-page="227" data-line="11" id="p227.11"></span>ἐν οἷς ἀλλοιοῦται τὰ βοσκήματα μεθιστάμενα χρόαν τε καὶ
<span class="lb" data-page="227" data-line="12" id="p227.12"></span>ἄλλας<span class="milestone ed2page" data-n="91" data-unit="ed2page" id="ed2page.91"></span> αἰσθητὰς διαφοράς. ὅσοι δ’ οὐ συγχωροῦσιν ὑπὸ
<span class="lb" data-page="227" data-line="13" id="p227.13"></span>τροφῆς ἀλλοιοῦσθαι τὰ τρεφόμενα, κρατουμένου γὰρ οὐ κρατοῦντος
<span class="lb" data-page="227" data-line="14" id="p227.14"></span>ὄνομα ὑπάρχειν τὴν τροφὴν, οὔτε περὶ τῆς κατὰ τὰ
<span class="lb" data-page="227" data-line="15" id="p227.15"></span>ζῶα μεταβολῆς οὔτε πολὺ μᾶλλον ἔτι περὶ τῆς κατὰ τὰ φυτὰ
<span class="lb" data-page="227" data-line="16" id="p227.16"></span>δύνανται λέγειν ὑγιὲς μηδὲν, ἀλλ’ ἀποροῦνται παντάπασιν ὑπὸ
<span class="lb" data-page="227" data-line="17" id="p227.17"></span>τῶν πραγμάτων ἐναργῶς ἅπασι φαινομένων. τὰ μὲν γὰρ τοῦ
<span class="lb" data-page="227" data-line="18" id="p227.18"></span>Περσικοῦ φυτοῦ τοῦ μετακομισθέντος ἐκ Περσῶν εἰς Αἴγυπτόν 
<span class="pb" data-page="228" id="p228"></span>
<span class="lb" data-page="228" data-line="1" id="p228.1"></span>οὐδεὶς ἀγνοεῖ· θανάσιμον μὲν ἦν κατὰ τὴν Περσίδα, μετακομισθὲν
<span class="lb" data-page="228" data-line="2" id="p228.2"></span>δὲ εἰς Αἴγυπτον μετέβαλε τὸ κινδυνῶδες, καθάπερ,
<span class="lb" data-page="228" data-line="3" id="p228.3"></span>οἶμαι, καὶ τὸ τῶν παρ’ ἡμῖν ἀμπέλων, ὡς ὑπαλλάττουσαι τὰ
<span class="lb" data-page="228" data-line="4" id="p228.4"></span>χωρία διάφορον ἐκφέρουσι τὸν οἶνον· τὰ δὲ τῶν ἄλλων φυτῶν
<span class="lb" data-page="228" data-line="5" id="p228.5"></span>οἱ τὰ γεωργικὰ ἀναγράψαντες ἐδήλωσαν, ὥσπέρ γε καὶ
<span class="lb" data-page="228" data-line="6" id="p228.6"></span>τὰ τῶν βοτανῶν οἱ τὰ βοτανικά· μετακομιζόμεναι γὰρ ἐξ
<span class="lb" data-page="228" data-line="7" id="p228.7"></span>ἑτέρων χωρίων εἰς ἕτερα πολλάκις οὐδὲ δυοῖν σταδίοιν διάστημα
<span class="lb" data-page="228" data-line="8" id="p228.8"></span>κατὰ πολλὰς ἀλλοιοῦνται διαφοράς. ἐχρῆν οὖν ὅσοι
<span class="lb" data-page="228" data-line="9" id="p228.9"></span>φάσκουσι κρατουμένου καὶ ἀλλοιουμένου καὶ μεταβαλλομένου
<span class="lb" data-page="228" data-line="10" id="p228.10"></span>τὴν τροφὴν ὑπάρχειν ὄνομα, μὴ τοῦτο μόνον ἐπίστασθαί τε
<span class="lb" data-page="228" data-line="11" id="p228.11"></span>καὶ λέγειν, ἀλλὰ καὶ περὶ λεύκης γενέσεως ἐπιχειρῆσαι διελθεῖν.
<span class="lb" data-page="228" data-line="12" id="p228.12"></span>ἤτοι γὰρ τρεφομένη σὰρξ αἰτία τοῦ παθήματος, ἢ τὸ
<span class="lb" data-page="228" data-line="13" id="p228.13"></span>τῆς τροφῆς μοχθηρόν. ἀλλ’ εἴπερ οὐχ ἡ τροφὴ, βούλονται
<span class="lb" data-page="228" data-line="14" id="p228.14"></span>γὰρ οὕτως, ἀνάγκη φάναι τὴν σάρκα. τί ποτ’ οὖν αὐτὴ
<span class="lb" data-page="228" data-line="15" id="p228.15"></span>παθοῦσα τὴν τροφὴν οὐκ ἔτι ἑαυτῇ κατὰ πᾶν ὁμοιοῖ; γενήσεται
<span class="lb" data-page="228" data-line="16" id="p228.16"></span>γὰρ οὕτω γε τοῦ πάθους ἡ φύσις αἰτία, πολὺ δ’ ἦν
<span class="lb" data-page="228" data-line="17" id="p228.17"></span>ἄμεινον, οἶμαι, τὴν τροφὴν αἰτιᾶσθαι. οὐ μὴν οὐδ’ ὅτι τὸ
<span class="lb" data-page="228" data-line="18" id="p228.18"></span>μὲν ὁμοιοῦν ἑαυτῷ τὴν τροφὴν ἔργον ἐστὶ τοῦ τρεφομένου, 
<span class="pb" data-page="229" id="p229"></span>
<span class="lb" data-page="229" data-line="1" id="p229.1"></span>τὸ δ’ ὁμοιοῦσθαί τε καὶ μεταβάλλεσθαι πάθος τῆς τροφῆς,
<span class="lb" data-page="229" data-line="2" id="p229.2"></span>διὰ τοῦτο οὐκ ἀδύνατόν ἐστι τῷ πάσχοντι περὶ τὸ ποιοῦν ἀντιδρᾶσαί
<span class="lb" data-page="229" data-line="3" id="p229.3"></span>τι, κᾂν ᾖ σμικρότατον. αὐτὸ γὰρ δήπου ἐναντιώτατον
<span class="lb" data-page="229" data-line="4" id="p229.4"></span>ἐν τοῖς περὶ τούτων λογισμοῖς ἐπεδείξαμεν οὐχ ἡμεῖς
<span class="lb" data-page="229" data-line="5" id="p229.5"></span>μόνον, ἀλλὰ καὶ τῶν φιλοσόφων ὅσοι δεινότατοι τῶν ὅλων
<span class="lb" data-page="229" data-line="6" id="p229.6"></span>τῆς φύσεως ἐνεργειῶν τε καὶ παθῶν ἐξηγηταὶ γεγόνασι. φαίνεται
<span class="lb" data-page="229" data-line="7" id="p229.7"></span>γοῦν ἅπαντα κᾂν ἰσχυρότερα πολὺ τῶν ὁμιλούντων
<span class="lb" data-page="229" data-line="8" id="p229.8"></span>τυγχάνῃ, πάσχοντά τι πρὸς αὐτῶν αἰσθητὸν καὶ σαφὲς, εἰ
<span class="lb" data-page="229" data-line="9" id="p229.9"></span>καὶ μὴ κατὰ τὴν πρώτην τούτων ὁμιλίαν, ἀλλ’ ἐν τῷ χρόνῳ
<span class="lb" data-page="229" data-line="10" id="p229.10"></span>γε προϊόντι. καί που καὶ σίδηρος ὁ τμητικώτατος ἠμβλύνθη
<span class="lb" data-page="229" data-line="11" id="p229.11"></span>τέμνων σάρκα μαλακωτάτην, ὅ τε σκληρότατος λίθος ἔσχε τι
<span class="lb" data-page="229" data-line="12" id="p229.12"></span>κοῖλον ἐν ἑαυτῷ χρόνῳ πολλῷ πληττόμενος ὑπὸ τοῦ σταλαγμοῦ.
<span class="lb" data-page="229" data-line="13" id="p229.13"></span>τί δεῖ λέγειν ἔτι περὶ τῶν κεραννυμένων, ἅπαντες
<span class="lb" data-page="229" data-line="14" id="p229.14"></span>γιγνώσκουσιν. κᾄν τε γὰρ εἰς ἀμφορέα ζέοντος ὕδατος ἐμβάλῃς
<span class="lb" data-page="229" data-line="15" id="p229.15"></span>κοτύλην ψυχροῦ, τὸ μικτὸν ἐξ ἀμφοῖν οὐ μόνον ἐνδείκνυται
<span class="lb" data-page="229" data-line="16" id="p229.16"></span>τὴν ἧτταν τῆς κοτύλης, ἀλλὰ καὶ τοῦ νικήσαντος τὸ
<span class="lb" data-page="229" data-line="17" id="p229.17"></span>πάθος· ἐάν τις ἔμπαλιν εἰς ἀμφορέα ψυχροῦ κοτύλην θερμοῦ
<span class="lb" data-page="229" data-line="18" id="p229.18"></span>ἐμβάλῃ, νικηθήσεται μὲν ἡ κοτύλη, πείσεται δέ τι βραχὺ ﻿
<span class="pb" data-page="230" id="p230"></span>
<span class="lb" data-page="230" data-line="1" id="p230.1"></span>καὶ ὁ ἀμφορεύς. ἀλλὰ γὰρ ὅπερ εἴρηταί μοι καὶ πρόσθεν,
<span class="lb" data-page="230" data-line="2" id="p230.2"></span>οὐκ ἀντιλέγειν ἐν τῇδε τῇ πραγματείᾳ προὐθέμην οὔτε μηκύνειν,
<span class="lb" data-page="230" data-line="3" id="p230.3"></span>ἀλλ’ ὅσον οἷόν τε ταχίστην ποιήσασθαι τὴν διδασκαλίαν.
<span class="lb" data-page="230" data-line="4" id="p230.4"></span>ἡ μὲν οὖν λεύκη μέγιστόν τι σφάλμα τῆς ἀλλοιωτικῆς
<span class="lb" data-page="230" data-line="5" id="p230.5"></span>ἐστι δυνάμεως· ἕτερα δὲ πάμπολλα σμικρὰ, καθ’ ὑγρότητα
<span class="lb" data-page="230" data-line="6" id="p230.6"></span>καὶ ξηρότητα καὶ ψυχρότητα καὶ θερμότητα τῆς σαρκὸς ὑπαλλαττομένης.
<span class="lb" data-page="230" data-line="7" id="p230.7"></span>ἀτροφήσει δὲ τὸ μέρος οὐ μόνον δι’ ἀῤῥωστίαν
<span class="lb" data-page="230" data-line="8" id="p230.8"></span>τῆς ἀλλοιωτικῆς δυνάμεως, ἀλλὰ καὶ διὰ τὴν ἑλκτικὴν ἀτονήσασαν,
<span class="lb" data-page="230" data-line="9" id="p230.9"></span>ἢ διὰ τὴν ἐκκριτικὴν ἀμετρότερον κινηθεῖσαν. εἰς
<span class="lb" data-page="230" data-line="10" id="p230.10"></span>ἀμετρίαν δὲ κινήσεως ἡ ἀποκριτικὴ δύναμις ἔρχεται, καθάπερ
<span class="lb" data-page="230" data-line="11" id="p230.11"></span>εἴρηται καὶ πρόσθεν, ὅταν ἤτοι διὰ πλῆθος ἢ δριμύτητα περιττωμάτων,
<span class="lb" data-page="230" data-line="12" id="p230.12"></span>ἢ οἰκείαν ἀσθένειαν ἡ καθεκτικὴ βαρύνηται
<span class="lb" data-page="230" data-line="13" id="p230.13"></span>δύναμις. ἐν τούτῳ γὰρ ἀνάγκη συνεκκρίνεσθαι τῷ περιττῷ
<span class="lb" data-page="230" data-line="14" id="p230.14"></span>
<span class="milestone ed2page" data-n="92" data-unit="ed2page" id="ed2page.92"></span>τὸ χρηστὸν, ὡς ἐν λειεντερίαις τε καὶ δυσεντερίαις καὶ
<span class="lb" data-page="230" data-line="15" id="p230.15"></span>χολέραις· ἀτονίᾳ δὲ τῆς ἀποκριτικῆς δυνάμεως ὑγροτέραν τε
<span class="lb" data-page="230" data-line="16" id="p230.16"></span>καὶ περιττωματικωτέραν ἀνάγκη γίγνεσθαι τὴν σάρκα. τῶν
<span class="lb" data-page="230" data-line="17" id="p230.17"></span>περιττωμάτων δ’ αὐτῶν ἡ πλείων γένεσις ἀῤῥωστίᾳ τῆς ἀλλοιωτικῆς
<span class="lb" data-page="230" data-line="18" id="p230.18"></span>ἀποτελεῖται. ὅταν οὖν ἅμα συνέλθῃ τὴν μὲν 
<span class="pb" data-page="231" id="p231"></span>
<span class="lb" data-page="231" data-line="1" id="p231.1"></span>ἑλκτικὴν πολὺν ἐπισπᾶσθαι χυμὸν, ἀδυνατεῖν δὲ τὴν ἀλλοιωτικὴν
<span class="lb" data-page="231" data-line="2" id="p231.2"></span>δύναμιν ἅπαντα τὸν ἑλχθέντα κατεργάζεσθαι, καὶ διὰ
<span class="lb" data-page="231" data-line="3" id="p231.3"></span>τοῦτο πολλὰ γίγνεσθαι τὰ περιττώματα, τὴν ἀποκριτικὴν δὲ
<span class="lb" data-page="231" data-line="4" id="p231.4"></span>ἐν τούτῳ τῷ καιρῷ χεῖρόν τε καὶ ἀτονώτερον ἑαυτῆς κινεῖσθαι,
<span class="lb" data-page="231" data-line="5" id="p231.5"></span>πλῆθος οὕτως ἀνάγκη περιττωμάτων ἐν ταῖς σαρξὶ
<span class="lb" data-page="231" data-line="6" id="p231.6"></span>συνίστασθαι, κᾀν τούτῳ κατά τε τὴν ἰδέαν καὶ τὸ ποσὸν τοῦ
<span class="lb" data-page="231" data-line="7" id="p231.7"></span>περιττώματος ἄλλοτε <span class="milestone ed1page" data-n="242" data-unit="ed1page" id="ed1page.242"></span>ἀλλοίαν γίνεσθαι τὴν σάρκα,
<span class="lb" data-page="231" data-line="8" id="p231.8"></span>ποτὲ μὲν οἰδηματώδη, ποτὲ δὲ φυσώδη, ποτὲ δὲ ὑδερώδη.
<span class="lb" data-page="231" data-line="9" id="p231.9"></span>καὶ γὰρ δὴ καὶ ὁ ἀνὰ σάρκα καλούμενος ὕδερος, ἐκ τούτου
<span class="lb" data-page="231" data-line="10" id="p231.10"></span>τοῦ γένους ἐστίν. ἀλλ’ οὐδὲν οἶμαι δεῖν ἔτι μηκύνειν ὑπὲρ
<span class="lb" data-page="231" data-line="11" id="p231.11"></span>τῶν τοιούτων· οὐ γὰρ ἅπαντα διελθεῖν ἐν τῷδε τῷ λόγῳ τὰ
<span class="lb" data-page="231" data-line="12" id="p231.12"></span>κατὰ μέρος συμπτώματα προὐθέμην, ἀλλ’ ἐν τοῖς πλείστοις
<span class="lb" data-page="231" data-line="13" id="p231.13"></span>γυμνάσαι τοὺς φιλομαθεῖς. 
</p>
</section>
<section id="s3.5" title="Chapter 3.5">
<p>
<span class="lb" data-page="231" data-line="14" id="p231.14"></span>Ὥστε μοι καιρὸς ἤδη μεταβαίνειν ἐφ’ ἕτερόν
<span class="lb" data-page="231" data-line="15" id="p231.15"></span>τι γένος συμπτωμάτων ἐγγὺς τῷ κατὰ τὰς βεβλαμμένας ἐνεργείας.
<span class="lb" data-page="231" data-line="16" id="p231.16"></span>αὐτὸ μὲν οὖν γένος ἐν τῷ ποσῷ καὶ ποιῷ τῶν ἐκκρινομένων
<span class="lb" data-page="231" data-line="17" id="p231.17"></span>ἐστίν· ἤτοι δὲ διὰ βλάβην τινὰ γίγνεται δυνάμεως,
<span class="lb" data-page="231" data-line="18" id="p231.18"></span>ἢ ἐρεθισμὸν ἄκαιρον, ἢ πλημμελῆ κίνησιν ἐπεγείροντα 
<span class="pb" data-page="232" id="p232"></span>
<span class="lb" data-page="232" data-line="1" id="p232.1"></span>τὴν δύναμιν, ἢ δι’ ἀναστόμωσιν ἢ ῥῆξιν ἢ διάβρωσιν ὀργάνου
<span class="lb" data-page="232" data-line="2" id="p232.2"></span>τινὸς, ὥσπερ ἀμέλει καὶ ἡ τοῦ αἵματος ἔκκρισις· οὐδὲν γὰρ
<span class="lb" data-page="232" data-line="3" id="p232.3"></span>χεῖρον ἀπὸ ταύτης ἄρξασθαι, διότι τῷ γένει δοκεῖ παρὰ φύσιν
<span class="lb" data-page="232" data-line="4" id="p232.4"></span>ὑπάρχειν ὡς πολλά· πλὴν γὰρ ὅσα διὰ μήτρας αἱμοῤῥαγοῦσι
<span class="lb" data-page="232" data-line="5" id="p232.5"></span>γυναῖκες, αἱ μὲν ἄλλαι πᾶσαι κενώσεις τοῦ αἵματος ὅλῳ τῷ
<span class="lb" data-page="232" data-line="6" id="p232.6"></span>γένει παρὰ φύσιν εἰσίν· ἐκεῖναι δὲ τῷ ποσῷ μόνον. αἱ μὲν
<span class="lb" data-page="232" data-line="7" id="p232.7"></span>δὴ ῥήξεις αἱ τῶν ἀγγείων ἤτοι διά τινα τῶν ἔξωθεν γίγνονται
<span class="lb" data-page="232" data-line="8" id="p232.8"></span>πληγῶν, ἢ λακτίσαντός τινος ἢ πατάξαντος ἢ ὁπωσοῦν ἄλλως
<span class="lb" data-page="232" data-line="9" id="p232.9"></span>ἰσχυρῶς πληγέντος τοῦ ἀνθρώπου· γίγνονται μὲν καὶ
<span class="lb" data-page="232" data-line="10" id="p232.10"></span>πηδήσασι μέγα, καὶ κατενεχθεῖσιν ἐπὶ τὴν γῆν ἀφ’ ὑψηλοῦ,
<span class="lb" data-page="232" data-line="11" id="p232.11"></span>καὶ διὰ κραυγὴν ὀξεῖάν τε καὶ μεγάλην, ἐπειδὴ καὶ κατὰ ταύτην
<span class="lb" data-page="232" data-line="12" id="p232.12"></span>ἐπὶ πλεῖστον τείνεται τὰ φωνητικὰ τῶν ὀργάνων μόρια.
<span class="lb" data-page="232" data-line="13" id="p232.13"></span>τῷ λόγῳ δὲ τῆς τάσεως ἀναῤῥήγνυται καὶ ὅσα πηδώντων
<span class="lb" data-page="232" data-line="14" id="p232.14"></span>ἐβλάβη· τὰ δὲ ἐξ ὑψηλοῦ κατενεχθέντων ἐν τῷ τῶν πληγῶν
<span class="lb" data-page="232" data-line="15" id="p232.15"></span>ἐστι γένει. διαφέρει γὰρ οὐδὲν ἢ ὑπὸ λίθου τινὸς ἐμπεσόντος
<span class="lb" data-page="232" data-line="16" id="p232.16"></span>ἔξωθεν θλασθῆναί τι μέρος, ἢ αὐτοῦ τοῦ κατενεχθέντος ἰσχυρῶς
<span class="lb" data-page="232" data-line="17" id="p232.17"></span>ἐμπεσόντος τῷ δαπέδῳ. ταῦτα μὲν οὖν ἀγγείου ῥήξεως 
<span class="pb" data-page="233" id="p233"></span>
<span class="lb" data-page="233" data-line="1" id="p233.1"></span>αἴτια πρόδηλα καὶ οὐδεὶς ἀγνοεῖ· τὰ δ’ ἐκ τῶν τοῦ σώματος
<span class="lb" data-page="233" data-line="2" id="p233.2"></span>ὁρμώμενα διαθέσεων, ἐπειδὰν ἀπὸ ταὐτομάτου τις αἱμοῤῥαγήσῃ
<span class="lb" data-page="233" data-line="3" id="p233.3"></span>διὰ ῥινῶν, ἢ ἐμέσας, ἢ ἀναβήξας, ἢ χρεμψάμενος,
<span class="lb" data-page="233" data-line="4" id="p233.4"></span>ἢ κάτω διαχωρήσας, ἢ οὐρήσας αἷμα τύχῃ· ταυτὶ μὲν οὖν
<span class="lb" data-page="233" data-line="5" id="p233.5"></span>ὅλῳ τῷ γένει παρὰ φύσιν ἐστί. ταῖς γυναιξὶ δὲ, ὡς εἴρηται,
<span class="lb" data-page="233" data-line="6" id="p233.6"></span>διὰ τῆς μήτρας αἱμοῤῥαγούσαις οὐχ ὅλῳ τῷ γένει παρὰ φύσιν
<span class="lb" data-page="233" data-line="7" id="p233.7"></span>ἡ κένωσις, ἀλλ’ ἐν τῷ ποσῷ μόνον. ἅπαντα δὲ τὰ τοιαῦτα
<span class="lb" data-page="233" data-line="8" id="p233.8"></span>ἐμπίπτει διὰ τρεῖς <span class="milestone ed2page" data-n="93" data-unit="ed2page" id="ed2page.93"></span>αἰτίας, ἤτοι τῆς δυνάμεως ἀναστομωσάσης
<span class="lb" data-page="233" data-line="9" id="p233.9"></span>ἀγγεῖον, ὡς ἐν ταῖς ἐκ ῥινῶν αἱμοῤῥαγίαις, ἢ δι’
<span class="lb" data-page="233" data-line="10" id="p233.10"></span>αὐτὸ τὸ αἷμα μοχθηρῶς διακείμενον, ἢ τῶν ἀγγείων τι. τὸ
<span class="lb" data-page="233" data-line="11" id="p233.11"></span>μὲν οὖν αἷμα μοχθηρῶς διακεῖσθαι λέγω τό τε κακόχυμον εἰς
<span class="lb" data-page="233" data-line="12" id="p233.12"></span>τοσοῦτον γιγνόμενον, ὡς διαβιβρώσκειν τὰ περιέχοντα, τό θ’
<span class="lb" data-page="233" data-line="13" id="p233.13"></span>οὕτω πλέον, ὡς μὴ στέγεσθαι· καὶ γὰρ καὶ τοῦτο ῥήσσειν ἢ
<span class="lb" data-page="233" data-line="14" id="p233.14"></span>ἀναστομοῦν ἀγγεῖον ἱκανόν ἐστιν. αὐτῶν δὲ τῶν ἀγγείων ἡ
<span class="lb" data-page="233" data-line="15" id="p233.15"></span>κάκωσις ἐν ἀμέτροις ἐστὶ μαλακότησι καὶ σκληρότησι καὶ
<span class="lb" data-page="233" data-line="16" id="p233.16"></span>λεπτότησι. γίγνεται δὲ ταῦτα καὶ φύσει μέν τισιν εὐθέως ἐν
<span class="lb" data-page="233" data-line="17" id="p233.17"></span>τῇ μήτρᾳ διαπλασθεῖσι μοχθηρῶς· οὐδὲν δὲ ἧττον αἱ μὲν μαλακότητες
<span class="lb" data-page="233" data-line="18" id="p233.18"></span>ἐπὶ περιτταῖς ὑγρότησιν· αἱ δὲ σκληρότητες ἐπὶ 
<span class="pb" data-page="234" id="p234"></span>
<span class="lb" data-page="234" data-line="1" id="p234.1"></span>ξηρότησιν· αἱ δὲ λεπτότητες· ἐπὶ ἀτροφίαις. τὸ μὲν οὖν μαλακὸν
<span class="lb" data-page="234" data-line="2" id="p234.2"></span>ἀμέτρως ἑτοιμότερον ῥαγῆναι δι’ ἀσθένειαν· τὸ δὲ σκληρὸν πάνυ
<span class="lb" data-page="234" data-line="3" id="p234.3"></span>τῷ μὴ ῥᾳδίως ἐπὶ πλέον ἐκτείνεσθαι· τὸ δὲ ἰσχνὸν δι’ ἀμφοτέρας
<span class="lb" data-page="234" data-line="4" id="p234.4"></span>τὰς τοιαύτας τῶν φλεβῶν διαθέσεις οὐ μόνον ὑπὸ τῶν ἔνδον
<span class="lb" data-page="234" data-line="5" id="p234.5"></span>αἰτίων, ἀλλὰ καὶ ὑπὸ τῶν ἐκτὸς ἑτοίμως ῥήσσεσθαι συμβέβηκε.
<span class="lb" data-page="234" data-line="6" id="p234.6"></span>διαβιβρώσκεται δὲ οὐχ ὁμοίως ἅπαντα· τὸ μὲν γὰρ σκληρὸν καὶ
<span class="lb" data-page="234" data-line="7" id="p234.7"></span>παχὺ δυσπαθὲς ὑπὸ διαβρώσεως. οὕτω δὲ καὶ ἀναστομοῦσθαι
<span class="lb" data-page="234" data-line="8" id="p234.8"></span>τῷ μὲν ἀτόνῳ τε καὶ μαλακῷ καὶ ἰσχνῷ πρόχειρον· οὐ
<span class="lb" data-page="234" data-line="9" id="p234.9"></span>πρόχειρον δὲ τῷ εὐτόνῳ τε καὶ παχεῖ καὶ σκληρῷ. γίγνεται
<span class="lb" data-page="234" data-line="10" id="p234.10"></span>δὲ ἡ ἀναστόμωσις ὑπό τε τῶν ἐρεθιζόντων τὰ στόματα τῶν
<span class="lb" data-page="234" data-line="11" id="p234.11"></span>ἀγγείων καὶ διὰ πλῆθος βιασάμενον, ἐνίοτε δὲ καὶ δι’ αὐτὴν
<span class="lb" data-page="234" data-line="12" id="p234.12"></span>τὴν φύσιν ἐκκρίνουσαν τὰ λυποῦντα. καλοῦσι δέ τινα καὶ
<span class="lb" data-page="234" data-line="13" id="p234.13"></span>διαπήδησιν αἵματος, ὡς τέταρτον γένος ἐπὶ τοῖς εἰρημένοις.
<span class="lb" data-page="234" data-line="14" id="p234.14"></span>ἔστι δὲ τέταρτον μὲν οὐδαμῶς, ἤτοι δὲ ἀναστόμωσις ἀγγείων
<span class="lb" data-page="234" data-line="15" id="p234.15"></span>μικρῶν, ἢ οὐχ αἵματος ἐκκρίσεως, ἀλλ’ ὀῤῥοῦ εἶδος, καθ’
<span class="lb" data-page="234" data-line="16" id="p234.16"></span>οἷον μάλιστα τρόπον ἐπ’ ἀτονίας ἥπατος καὶ νεφρῶν οὐρεῖται
<span class="lb" data-page="234" data-line="17" id="p234.17"></span>καὶ κάτω δὲ διαχωρεῖται πολλάκις αἱματώδης ὀῤῥός. εἰρήσεται
<span class="lb" data-page="234" data-line="18" id="p234.18"></span>δὲ ὑπὲρ αὐτῶν ὀλίγον ὕστερον, ἐπειδὰν ἐπέλθωμεν πρότερον ﻿
<span class="pb" data-page="235" id="p235"></span>
<span class="lb" data-page="235" data-line="1" id="p235.1"></span>ὑπὲρ τῶν ἐμουμένων. ἐκκρίνεται γὰρ οὖν καὶ ταῦτα, ποτὲ
<span class="lb" data-page="235" data-line="2" id="p235.2"></span>μὲν ὡς πλείω τε καὶ βαρύνοντα τὴν κοιλίαν, ὥσπερ ἐνίοτε τὸ
<span class="lb" data-page="235" data-line="3" id="p235.3"></span>πλῆθος τῆς τροφῆς, ἔστιν ὅτε δὲ ὡς ἀνιῶντά τε καὶ δάκνοντα,
<span class="lb" data-page="235" data-line="4" id="p235.4"></span>καθάπερ ὅταν ὀξώδης ἢ κνισώδης ἢ πικρὰ καὶ δριμεῖα κατὰ
<span class="lb" data-page="235" data-line="5" id="p235.5"></span>τὴν ἀπεψίαν ἡ προσενεχθεῖσα γένηται τροφή. τούτου τοῦ
<span class="lb" data-page="235" data-line="6" id="p235.6"></span>γένους ἐστὶ καὶ τὰ χολώδη τε καὶ φλεγματώδη καὶ ὀῤῥώδη περιττώματα,
<span class="lb" data-page="235" data-line="7" id="p235.7"></span>τά τ’ αὐτόθι γεννώμενα καὶ ὅσα συῤῥεῖν πέφυκεν
<span class="lb" data-page="235" data-line="8" id="p235.8"></span>εἰς αὐτὴν ἐξ ὅλου τοῦ ζώου τῆς ἕξεως. ἔστι δὲ καὶ τρίτον
<span class="lb" data-page="235" data-line="9" id="p235.9"></span>τι γένος ἐπὶ τούτοις αἰτίων εἰς ἔμετον ἐξορμώντων τὴν γαστέρα,
<span class="lb" data-page="235" data-line="10" id="p235.10"></span>κᾂν μήτε βαρύνῃ μήτε δάκνῃ, μόνον δὲ αὐτοῖς ὑπάρξῃ
<span class="lb" data-page="235" data-line="11" id="p235.11"></span>τὸ παρὰ φύσιν. ὅρος δ’ ἐστὶ κοινὸς ἁπάντων τῶν παρὰ φύσιν,
<span class="lb" data-page="235" data-line="12" id="p235.12"></span>εἰ μὴ δύναιτο τρέφειν πεφθέντα. κατὰ τοῦτον, οἶμαι,
<span class="lb" data-page="235" data-line="13" id="p235.13"></span>τὸν λόγον οὐ μόνον ὀξὺ φλέγμα καὶ ἁλυκὸν, ἀλλὰ καὶ
<span class="lb" data-page="235" data-line="14" id="p235.14"></span>γλυκὺ πολλάκις ἐν τῇ γαστρὶ συστὰν εἰς ἔμετον αὐτὴν ἐξορμᾷν
<span class="lb" data-page="235" data-line="15" id="p235.15"></span>εἴωθε· καὶ αὐτό γε τὸ αἷμα τὸ εἰς τὴν κοιλίαν ἐκχυθὲν
<span class="lb" data-page="235" data-line="16" id="p235.16"></span>οὕτως ἐμεῖν αὐτὴν ἀναγκάζει. καὶ μὴν καὶ κάτω διαπέμπει
<span class="lb" data-page="235" data-line="17" id="p235.17"></span>ποτὲ μὲν πρωϊαίτερον, ἔστιν ὅτε δὲ βραδύτερον,
<span class="lb" data-page="235" data-line="18" id="p235.18"></span>ἢ ἔλαττον, ἢ πλέον, ἢ ὀλιγάκις, ἢ πλεονάκις, ἤτοι χρηστὴν 
<span class="pb" data-page="236" id="p236"></span>
<span class="lb" data-page="236" data-line="1" id="p236.1"></span>τροφὴν, ἢ διεφθαρμένην, ἢ τὸ συῤῥέον εἰς αὐτὴν ἄνωθεν,
<span class="lb" data-page="236" data-line="2" id="p236.2"></span>ἢ τὸ κατ’ αὐτὴν ἀπογεννώμενον. ἀλλ’ ἡ μὲν φθάνουσα τὸν
<span class="lb" data-page="236" data-line="3" id="p236.3"></span>συνήθη καιρὸν ἔκκρισις ἤτοι καὶ βαρυνομένης τῆς κοιλίας,
<span class="lb" data-page="236" data-line="4" id="p236.4"></span>ὡς ὑπὸ πολλοῦ τοῦ ληφθέντος, ἢ ὀδαξουμένης τε καὶ κεντουμένης,
<span class="lb" data-page="236" data-line="5" id="p236.5"></span>ὡς ὑπὸ δάκνοντος, ἢ ὡς ἀλλότριον καὶ οὐκ οἰκεῖον
<span class="lb" data-page="236" data-line="6" id="p236.6"></span>ἀπωθουμένης γίγνεται, μεμνημένων ἡμῶν, ἐπειδὰν πολύ τι
<span class="lb" data-page="236" data-line="7" id="p236.7"></span>λέγωμεν, ὡς τριττὴν ἔχει τοῦτο τὴν γένεσιν, ἤτοι τῷ τὴν
<span class="lb" data-page="236" data-line="8" id="p236.8"></span>δύναμιν ἀτονωτέραν ὑπάρχειν ἑαυτῆς, ἢ τῷ τὸ ληφθὲν ὑπερβάλλειν
<span class="lb" data-page="236" data-line="9" id="p236.9"></span>τὸ σύμμετρον,<span class="milestone ed2page" data-n="94" data-unit="ed2page" id="ed2page.94"></span> ἢ διὰ τὸ συναμφότερον. ἔξωθεν
<span class="lb" data-page="236" data-line="10" id="p236.10"></span>δὲ τῶν εἰρημένων ἡ τῶν ὑγροτέρων τε καὶ γλισχροτέρων
<span class="lb" data-page="236" data-line="11" id="p236.11"></span>ἐδεσμάτων προσφορὰ ταχεῖαν ἐργάζεται διαχώρησιν, ὀλισθαινόντων
<span class="lb" data-page="236" data-line="12" id="p236.12"></span>αὐτῶν ἑτοιμότερον, εἰ καὶ περιπατήσαντες μάλιστα
<span class="lb" data-page="236" data-line="13" id="p236.13"></span>τύχοιεν ἐπ’ αὐτοῖς ἀτρέμα, ὥστε κατασεῖσαι μὲν αὐτὰ, μὴ
<span class="lb" data-page="236" data-line="14" id="p236.14"></span>μέντοι γε ἀνάδοσιν ἐργάσασθαι πρὸ τοῦ καιροῦ· συμβαίνει
<span class="lb" data-page="236" data-line="15" id="p236.15"></span>γάρ τι τοιοῦτον ἐν ταῖς κατασείσεσιν, ἐπειδὴ πάμπολλαι τῶν
<span class="lb" data-page="236" data-line="16" id="p236.16"></span>ἐντέρων ἕλικές εἰσιν. ἀνάγκη δήπου καθ’ ἑκάστην αὐτῶν
<span class="lb" data-page="236" data-line="17" id="p236.17"></span>ἐκ τῶν ὑψηλοτέρων εἰς τὰ ταπεινότερα φέρεσθαι τὰ σιτία,
<span class="lb" data-page="236" data-line="18" id="p236.18"></span>τοὐντεῦθεν δὲ τῷ βάρει μὲν οὐκ ἔθ’ οἷόν τε μένειν, 
<span class="pb" data-page="237" id="p237"></span>
<span class="lb" data-page="237" data-line="1" id="p237.1"></span>τῇ δὲ τῶν ἐντέρων αὐτῶν ἐνεργείᾳ προωθεῖται τὰ σφηνούμενα
<span class="lb" data-page="237" data-line="2" id="p237.2"></span>κατὰ τὰς ἕλικας αὐτῶν ἐχόντων δύναμιν ἔμφυτον ἀποκριτικὴν
<span class="lb" data-page="237" data-line="3" id="p237.3"></span>τῶν ἀνιώντων αὐτά. τὰ δ’ ὑγρὰ καὶ γλίσχρα σιτία
<span class="lb" data-page="237" data-line="4" id="p237.4"></span>διεξέρχεται ῥᾷον, εἴτε τῷ βάρει καὶ τῷ σεισμῷ τοῦ σώματος,
<span class="lb" data-page="237" data-line="5" id="p237.5"></span>εἴτε τῇ τῶν ἐντέρων ἐνεργείᾳ προωθοῖτο. ταχείας μὲν οὖν
<span class="lb" data-page="237" data-line="6" id="p237.6"></span>διεξόδου λέλεκται τὰ αἴτια. ὀψιαίτερον δὲ τοῦ συνήθους
<span class="lb" data-page="237" data-line="7" id="p237.7"></span>ἀποκρίνει ἡ κάτω γαστὴρ, ἤτοι δι’ ἀτονίαν, ἢ διὰ δυσαισθησίαν
<span class="lb" data-page="237" data-line="8" id="p237.8"></span>τῶν ἐντέρων, ἢ δι’ ὀλιγότητα τῶν ἐδεσμάτων, ἢ διὰ
<span class="lb" data-page="237" data-line="9" id="p237.9"></span>ποιότητα.<span class="milestone ed1page" data-n="243" data-unit="ed1page" id="ed1page.243"></span> τά τε γὰρ ἄτονα προωθεῖν οὐ σθένει· τὰ
<span class="lb" data-page="237" data-line="10" id="p237.10"></span>δὲ δυσαίσθητα τῶν λυπούντων ἀμυδρῶς αἰσθάνεται, τῆς λύπης
<span class="lb" data-page="237" data-line="11" id="p237.11"></span>δ’ ἦν αὐτοῖς ἴασις ἡ ἔκκρισις. καὶ μὲν δὴ καὶ αὐτῶν τῶν
<span class="lb" data-page="237" data-line="12" id="p237.12"></span>σιτίων τὰ μὲν ἐλάττω τοῦ δέοντος ὀλίγον ἴσχει τὸ περιττὸν,
<span class="lb" data-page="237" data-line="13" id="p237.13"></span>ὥστ’ οὐχ ὁμοίως βαρύνει· τὰ δὲ παχέα καὶ στρυφνὰ βραδύπορα
<span class="lb" data-page="237" data-line="14" id="p237.14"></span>πάντ’ ἐστὶν ἐναντίως τοῖς γλίσχροις τε καὶ ὑγροῖς. οὐ
<span class="lb" data-page="237" data-line="15" id="p237.15"></span>μόνον δὲ ἀτονίᾳ τῶν ἐντέρων, ἀλλὰ καὶ τῶν κατ’ ἐπιγάστριον
<span class="lb" data-page="237" data-line="16" id="p237.16"></span>μυῶν ἡ διαχώρησις βραδύνει, καὶ μάλιστ’ ἐπειδὰν
<span class="lb" data-page="237" data-line="17" id="p237.17"></span>σκληρότερα τύχῃ γενόμενα τὰ περιττώματα. τηνικαῦτα γὰρ 
<span class="pb" data-page="238" id="p238"></span>
<span class="lb" data-page="238" data-line="1" id="p238.1"></span>οὐ μόνον τῶν κατ’ ἐπιγάστριον, ἀλλὰ καὶ τῶν κατὰ τὸν
<span class="lb" data-page="238" data-line="2" id="p238.2"></span>θώρακα μυῶν ἰσχυρῶς ἐνεργούντων δεῖται. ἔλαττον δὲ γίγνεται
<span class="lb" data-page="238" data-line="3" id="p238.3"></span>περίττωμα τῆς πρὸς τὸ πλῆθος ἀναλογίας τῶν ἐδηδεσμένων,
<span class="lb" data-page="238" data-line="4" id="p238.4"></span>ἐπειδὰν εἰς ἀνάδοσιν ἐξ αὐτῶν πλέον ἀφίκηται·
<span class="lb" data-page="238" data-line="5" id="p238.5"></span>ἔμπαλιν δὲ πλέον τῆς ἀναλογίας τῶν ληφθέντων διαχωρεῖται,
<span class="lb" data-page="238" data-line="6" id="p238.6"></span>ποτὲ μὲν ἐνδείᾳ τῆς ἀναδόσεως, ἔστιν ὅτε δὲ συῤῥεόντων τινῶν
<span class="lb" data-page="238" data-line="7" id="p238.7"></span>ἄνωθεν εἰς τὰ κατὰ τὴν γαστέρα χωρία. συνεχεῖς δὲ ἐκκρίσεις
<span class="lb" data-page="238" data-line="8" id="p238.8"></span>γίγνονται δι’ ἀτονίαν ἢ δῆξιν. ἡ μὲν οὖν ἀτονία τῶν
<span class="lb" data-page="238" data-line="9" id="p238.9"></span>κατὰ τὴν κοιλίαν ὀργάνων, ὡς ἤδη πολλάκις εἴρηται, διὰ
<span class="lb" data-page="238" data-line="10" id="p238.10"></span>δυσκρασίαν· ἡ δὲ δῆξις ὑπὸ τῶν περιεχομένων ἐν αὐτοῖς γίγνεται.
<span class="lb" data-page="238" data-line="11" id="p238.11"></span>τέτταρες δὲ αἰτίαι τῆς γενέσεώς εἰσι τῶν οὕτω δακνόντων,
<span class="lb" data-page="238" data-line="12" id="p238.12"></span>ἤτοι φαρμακώδης τις δύναμις ἅμα τοῖς σιτίοις ἢ
<span class="lb" data-page="238" data-line="13" id="p238.13"></span>καθ’ ἑαυτὴν ληφθεῖσα, ἢ καὶ τῶν ἐδεσμάτων αὐτῶν αἱ διαφθοραί·
<span class="lb" data-page="238" data-line="14" id="p238.14"></span>καὶ πρὸς τούτοις ὅσα ἐκ τοῦ σώματος εἰς τὰ κατὰ
<span class="lb" data-page="238" data-line="15" id="p238.15"></span>γαστέρα συῤῥεῖ δακνώδη περιττώματα· καὶ ὅσα κατ’ αὐτὴν
<span class="lb" data-page="238" data-line="16" id="p238.16"></span>γεννᾶται τοιαῦτα, καθάπερ ἐν δυσεντερίαις ταῖς ἐφ’ ἑλκώσει
<span class="lb" data-page="238" data-line="17" id="p238.17"></span>κακοήθει. δύναιτο δ’ ἄν τις ἅμα ταῖσδε καὶ πέμπτην αἰτίαν
<span class="lb" data-page="238" data-line="18" id="p238.18"></span>προστιθέναι τῶν τοιούτων συμπτωμάτων, αἴσθησιν περιττὴν 
<span class="pb" data-page="239" id="p239"></span>
<span class="lb" data-page="239" data-line="1" id="p239.1"></span>τῶν σωμάτων, εἴτ’ ἐκ φύσεως ὑπάρχουσαν, εἴτε δι’ ἕλκωσιν.
<span class="lb" data-page="239" data-line="2" id="p239.2"></span>ἕτερος δὲ τρόπος ἐκκρίσεως συνεχοῦς ἐστι τῷ γένει τῆς αἰτίας
<span class="lb" data-page="239" data-line="3" id="p239.3"></span>ἀποκεχωρισμένος ἁπάντων τῶν προειρημένων αἰτίων, ὁ ἐπὶ
<span class="lb" data-page="239" data-line="4" id="p239.4"></span>τῇ παραλύσει τῶν ἐπικειμένων μυῶν τῷ πέρατι τῆς ἐκροῆς
<span class="lb" data-page="239" data-line="5" id="p239.5"></span>τῶν περιττωμάτων· ἀπροαίρετος γὰρ ἐπὶ τούτων ἡ ἔκκρισις,
<span class="lb" data-page="239" data-line="6" id="p239.6"></span>καὶ διὰ τοῦτο ἄκαιρός τε καὶ ἄτακτος καὶ συνεχής. ἀλλὰ περὶ
<span class="lb" data-page="239" data-line="7" id="p239.7"></span>μὲν διαχωρημάτων ἱκανὰ καὶ ταῦτα. 
</p>
</section>
<section id="s3.6" title="Chapter 3.6">
<p>
<span class="lb" data-page="239" data-line="8" id="p239.8"></span>
<span class="milestone ed2page" data-n="95" data-unit="ed2page" id="ed2page.95"></span>Περὶ δὲ τῶν ἀτμωδῶν πνευμάτων,
<span class="lb" data-page="239" data-line="9" id="p239.9"></span>ἃ δὴ καὶ φύσας ὀνομάζουσιν, ἐφεξῆς ῥητέον. ἔστι δὲ καὶ
<span class="lb" data-page="239" data-line="10" id="p239.10"></span>τούτων ἡ μὲν γένεσις ἐν αὐτοῖς τοῖς κατὰ τὴν γαστέρα χωρίοις,
<span class="lb" data-page="239" data-line="11" id="p239.11"></span>χυμῶν τινων αὐτόθι φλεγματωδῶν ἢ σιτίων εἰς ἀτμοὺς
<span class="lb" data-page="239" data-line="12" id="p239.12"></span>λυομένων ὑπὸ θερμότητος ἐνδεοῦς. ἡ μὲν γὰρ τελεία
<span class="lb" data-page="239" data-line="13" id="p239.13"></span>ψύξις οὐδ’ ὅλως ἀτμὸν ἐργάζεται, διότι μηδὲ ὅλως λεπτύνει,
<span class="lb" data-page="239" data-line="14" id="p239.14"></span>μηδὲ κατεργάζεται, μηδὲ διαλύει τὴν τροφήν· ἡ δ’ ἰσχυρὰ
<span class="lb" data-page="239" data-line="15" id="p239.15"></span>θερμασία, πολλῷ τῷ περιέχοντι κρατοῦσα, πλέον ἤδη ἢ
<span class="lb" data-page="239" data-line="16" id="p239.16"></span>κατὰ γένεσιν ἀτμοῦ λεπτύνει τὴν τροφὴν, ἢν μὴ φυσώδης
<span class="lb" data-page="239" data-line="17" id="p239.17"></span>ὑπάρχῃ φύσει· τηνικαῦτα δὲ γεννᾶται μέν τι πνεῦμα θολερόν
<span class="lb" data-page="239" data-line="18" id="p239.18"></span>τε καὶ, ὡς ἂν εἴποι τις, ὁμιχλῶδες, ὀλίγον δὲ τοῦτο καὶ κατὰ ﻿
<span class="pb" data-page="240" id="p240"></span>
<span class="lb" data-page="240" data-line="1" id="p240.1"></span>χρόνον ἐλάχιστον, ὡς ἀπὸ μιᾶς ἢ δευτέρας ἐρυγῆς ἐκκενοῦσθαι.
<span class="lb" data-page="240" data-line="2" id="p240.2"></span>ἡ δὲ ἐνεργοῦσα μὲν ἀμφὶ τὰ σιτία θερμότης ἐνδεέστερον
<span class="lb" data-page="240" data-line="3" id="p240.3"></span>μέν πως διαλύει αὐτὰ, κατεργάζεται δὲ οὐκ ἀκριβῶς,
<span class="lb" data-page="240" data-line="4" id="p240.4"></span>κᾀντεῦθεν ἡ τοῦ φυσώδους πνεύματος γένεσις. ἑνὶ δὲ λόγῳ,
<span class="lb" data-page="240" data-line="5" id="p240.5"></span>καθάπερ ἐκτὸς αἵ τε ψυχρόταται καταστάσεις αἱ αἴθριοι, μάλιστα
<span class="lb" data-page="240" data-line="6" id="p240.6"></span>δ’ ἐν τοῖς βορείοις γίγνεσθαι πεφύκασιν· αἵ τε θερμόταται
<span class="lb" data-page="240" data-line="7" id="p240.7"></span>θέρους ὥρᾳ συνιστάμεναι καθαρὸν ἀπεργάζονται τὸ
<span class="lb" data-page="240" data-line="8" id="p240.8"></span>περιέχον· αἱ μεταξὺ δ’ αὐτῶν εἰσιν αἱ τὴν ὁμίχλην γεννῶσαι·
<span class="lb" data-page="240" data-line="9" id="p240.9"></span>κατὰ τὸν αὐτὸν τρόπον ἐν τοῖς ζώοις οὔτε ταῖς ἐσχάταις
<span class="lb" data-page="240" data-line="10" id="p240.10"></span>ἀτονίαις τῆς θερμασίας, οὔθ’ ὅταν ἰσχυρῶς εὐρωστῇ, κατὰ
<span class="lb" data-page="240" data-line="11" id="p240.11"></span>δὲ τὰς μεταξὺ τούτων ἀπογεννᾶται τὸ φυσῶδες περίττωμα.
<span class="lb" data-page="240" data-line="12" id="p240.12"></span>καὶ τοῦτο διὰ μὲν τοῦ στόματος ἐκκρινόμενον ἐρυγὴν ἐργάζεται,
<span class="lb" data-page="240" data-line="13" id="p240.13"></span>διὰ δὲ τοῦ κάτω πέρατος ἤτοι ψοφοῦσαν ἢ ἄψοφον
<span class="lb" data-page="240" data-line="14" id="p240.14"></span>φύσαν· ἐπειδὰν δὲ μηδ’ ἑτέροις ἐκφέρηται, τὴν ἐμπνευμάτωσιν
<span class="lb" data-page="240" data-line="15" id="p240.15"></span>ὀνομαζομένην ἀποτελεῖ, σύμπτωμα γαστρὸς ἀτονούσης
<span class="lb" data-page="240" data-line="16" id="p240.16"></span>ἐκκρίνειν τὸ περιττωματικόν τε καὶ ὁμιχλῶδες πνεῦμα. κατὰ
<span class="lb" data-page="240" data-line="17" id="p240.17"></span>τὰ μόρια δὲ ἄλλοτε ἄλλα τῶν ἐντέρων, ἐπειδὰν συνίσταταί
<span class="lb" data-page="240" data-line="18" id="p240.18"></span>τε καὶ κινεῖται τὸ τοιοῦτον πνεῦμα, πολυειδεῖς ἀποτελεῖ τοὺς 
<span class="pb" data-page="241" id="p241"></span>
<span class="lb" data-page="241" data-line="1" id="p241.1"></span>ψόφους, ὀνόματα μὲν οὐκ ἔχοντας ἅπαντας, ἐνδείξασθαι δὲ
<span class="lb" data-page="241" data-line="2" id="p241.2"></span>τῷ συνετῷ δυναμένους, ὁποῖόν τε καὶ ὁπόσον ἐστὶ τὸ περίττωμα,
<span class="lb" data-page="241" data-line="3" id="p241.3"></span>καὶ καθ’ ὅν τινα μάλιστα τόπον ἑλισσόμενον. εἰ μὲν
<span class="lb" data-page="241" data-line="4" id="p241.4"></span>γὰρ ὀξὺ καὶ λεπτὸν ἠχοίη, τὸ μὲν τοιοῦτον πνεῦμα διὰ κενοῦ
<span class="lb" data-page="241" data-line="5" id="p241.5"></span>τε φέρεται τοῦ ἐντέρου καὶ πάντως στενοῦ, καθαρώτερόν τε
<span class="lb" data-page="241" data-line="6" id="p241.6"></span>καὶ ἀερωδέστερον ὑπάρχον αὐτό· φυσωδέστερον δὲ γενόμενον,
<span class="lb" data-page="241" data-line="7" id="p241.7"></span>ὁμοίως μὲν ἐργάζεται τὸν ψόφον μικρὸν, ἐν τοῖς λεπτοῖς ἐντέροις
<span class="lb" data-page="241" data-line="8" id="p241.8"></span>ἐνελιττόμενον, ἀλλ’ οὔτ’ ἀκριβῶς ὀξὺν, οὔτε λεπτόν.
<span class="lb" data-page="241" data-line="9" id="p241.9"></span>οἱ μὲν δὴ τοιοῦτοι ψόφοι πάντες ἐν τοῖς κατὰ τὴν νῆστιν
<span class="lb" data-page="241" data-line="10" id="p241.10"></span>μάλιστα συνίστανται χωρίοις· εἰς ὅσον δ’ ἂν ὑποκαταβαίνουσιν
<span class="lb" data-page="241" data-line="11" id="p241.11"></span>ἄχρι τῶν ἄλλων ἐντέρων τῶν λεπτῶν, ἧττον ἠχώδεις ἀποτελοῦνται.
<span class="lb" data-page="241" data-line="12" id="p241.12"></span>βομβώδεις δ’ εἰσὶν ἕτεροι, τοῖς ἐξ εὐρυτάτων
<span class="lb" data-page="241" data-line="13" id="p241.13"></span>αὐλῶν ἐοικότες, ὁποίους ἔχουσιν οἱ τυμβαῦλαι καλούμενοι,
<span class="lb" data-page="241" data-line="14" id="p241.14"></span>διὰ μὲν τὴν ὕλην ἐξ ἧς γεγόνασιν οὐ δυναμένους ἠχεῖν καθαρὸν,
<span class="lb" data-page="241" data-line="15" id="p241.15"></span>διὰ δὲ τὴν εὐρύτητα τῆς τοῦ πνεύματος ὁδοῦ βαρύτατα
<span class="lb" data-page="241" data-line="16" id="p241.16"></span>φθεγγομένους. οἱ τοιοῦτοι πάντες ἐν τοῖς παχέσιν ἐντέροις
<span class="lb" data-page="241" data-line="17" id="p241.17"></span>συνίστανται κενοῖς γενομένοις περιττωμάτων· εἰ δ’ ὑγρότης
<span class="lb" data-page="241" data-line="18" id="p241.18"></span>τις ἐν αὐτοῖς περιέχοιτο, προσέρχεταί τις ἰδέα τῷ βόμβῳ καὶ 
<span class="pb" data-page="242" id="p242"></span>
<span class="lb" data-page="242" data-line="1" id="p242.1"></span>παρὰ τῆσδε, καὶ καλοῦσι τὸν τοιοῦτον ψόφον οἱ ἄνθρωποι
<span class="lb" data-page="242" data-line="2" id="p242.2"></span>βορβορυγμὸν, ἔκκρισιν ἐπαγγελλόμενον ὑγροῦ περιττώματος.
<span class="lb" data-page="242" data-line="3" id="p242.3"></span>ἡ γὰρ ἰδέα ψόφου ταῦτ’ ἄμφω προμηνύει, διότι μὲν ἐπὶ κινουμένῃ
<span class="lb" data-page="242" data-line="4" id="p242.4"></span>γίγνεται τῇ φύσει, τὴν ἔκκρισιν ἐπαγγελλομένη· ὅτι
<span class="lb" data-page="242" data-line="5" id="p242.5"></span>δὲ καὶ μετὰ βορβορυγμοῦ, τὴν ὑγράν· καὶ αὐτῶν δὲ τῶν ἔξω
<span class="lb" data-page="242" data-line="6" id="p242.6"></span>φερομένων φυσῶν ὁ ψόφος, ὁ μὲν οἷον <span class="milestone ed2page" data-n="96" data-unit="ed2page" id="ed2page.96"></span>βορβορυγμῷ τινι
<span class="lb" data-page="242" data-line="7" id="p242.7"></span>προσέοικεν, ἔκκρισιν ὅσον οὔπω γενήσεσθαι προδηλῶν· ὁ δὲ
<span class="lb" data-page="242" data-line="8" id="p242.8"></span>καθαρός τε καὶ, ὡς ἂν εἴποι τις, εὔηχός ἐστι καὶ ἀερώδης,
<span class="lb" data-page="242" data-line="9" id="p242.9"></span>ἤτοι κενὸν ἐνδεικνύμενος εἶναι τὸ ἔντερον, ἢ καὶ πάνυ τι
<span class="lb" data-page="242" data-line="10" id="p242.10"></span>σκληρὸν ἔχειν ἀνωτέρω που περίττωμα· καὶ μὲν δὴ καὶ μέσος
<span class="lb" data-page="242" data-line="11" id="p242.11"></span>τις τούτων ἐστὶν ἄλλος οἷον βομβώδης, ἐπὶ μέσῃ τινὶ καὶ
<span class="lb" data-page="242" data-line="12" id="p242.12"></span>μεταξὺ τῶν εἰρημένων διαθέσει γενόμενος. ὁ δ’ οἷον τρυσμὸς
<span class="lb" data-page="242" data-line="13" id="p242.13"></span>ἢ τρισμὸς, ἑκατέρως γὰρ αὐτὸν ὀνομάζουσιν, οἱ μὲν ἀπὸ
<span class="lb" data-page="242" data-line="14" id="p242.14"></span>τοῦ υ τὴν ἀρχὴν, οἱ δ’ ἀπὸ τοῦ ι ποιούμενοι τῆς πρώτης
<span class="lb" data-page="242" data-line="15" id="p242.15"></span>συλλαβῆς, ἐπὶ στενοχωρίᾳ τε ἅμα τῶν ὀργάνων καὶ φυσώδει
<span class="lb" data-page="242" data-line="16" id="p242.16"></span>πνεύματι μετ’ ὀλίγης ὑγρότητος γίγνεται. 
</p>
</section>
<section id="s3.7" title="Chapter 3.7">
<p>
<span class="lb" data-page="242" data-line="17" id="p242.17"></span>Ἐπεὶ δὲ καὶ περὶ τούτων αὐτάρκως εἴρηται
<span class="lb" data-page="242" data-line="18" id="p242.18"></span>πρός γε τὰ παρόντα, περὶ τῶν ἄνωθεν εἰς τὴν γαστέρα 
<span class="pb" data-page="243" id="p243"></span>
<span class="lb" data-page="243" data-line="1" id="p243.1"></span>συῤῥεόντων ἐπανέλθωμεν· ἐῤῥήθη γὰρ δὴ καὶ ταῦτα διαχωρημάτων
<span class="lb" data-page="243" data-line="2" id="p243.2"></span>ὑγρότητός τε καὶ πλήθους αἴτια καθίστασθαι.
<span class="lb" data-page="243" data-line="3" id="p243.3"></span>φέρεται τοίνυν ἄνωθεν εἰς τὴν γαστέρα πολλάκις μὲν εὐρωστίᾳ
<span class="lb" data-page="243" data-line="4" id="p243.4"></span>τῆς φύσεως ἐκκρινούσης τὸ περιττὸν, ἔστι δ’ ὅτε ὑπ’
<span class="lb" data-page="243" data-line="5" id="p243.5"></span>ἀῤῥωστίας οὐδὲ τὸ χρηστὸν βαστάζειν δυναμένης. ἐκκρίνεται
<span class="lb" data-page="243" data-line="6" id="p243.6"></span>μὲν οὖν τὸ περιττὸν ἔν τε ταῖς κρίσεσι καὶ κατὰ τὸν τῆς ὑγείας
<span class="lb" data-page="243" data-line="7" id="p243.7"></span>ἐνίοτε χρόνον, ὥσπερ ἀμέλει καὶ ταῖς γυναιξὶν ἐφ’ ἑκάστῳ
<span class="lb" data-page="243" data-line="8" id="p243.8"></span>μηνί. τοιαύτας δὲ καὶ τὰς αἱματηρὰς δυσεντερίας ὁ Ἱπποκράτης
<span class="lb" data-page="243" data-line="9" id="p243.9"></span>ἔφασκε συμπίπτειν, ἐφ’ ὧν ἀπεκόπη τι κῶλον. εἴδομεν
<span class="lb" data-page="243" data-line="10" id="p243.10"></span>δὲ καὶ ἡμεῖς οὐ τούτοις μόνοις, ἀλλὰ καὶ ἄλλοις τισὶ συμπιπτούσας
<span class="lb" data-page="243" data-line="11" id="p243.11"></span>ἐκ περιόδου τινὸς ὡρισμένης. ἅπαντες δ’, οὓς
<span class="lb" data-page="243" data-line="12" id="p243.12"></span>ἐθεασάμεθα κενουμένους οὕτως, ἐκ γυμναστικοῦ<span class="milestone ed1page" data-n="244" data-unit="ed1page" id="ed1page.244"></span> τοῦ
<span class="lb" data-page="243" data-line="13" id="p243.13"></span>πρόσθεν βίου μεθεστήκεσαν εἰς ἀργίαν παντελῆ. τὸ μὲν δὴ
<span class="lb" data-page="243" data-line="14" id="p243.14"></span>τοιοῦτον περίττωμα τῷ ποσῷ μόνον ἀλλότριόν ἐστιν· ἕτερον
<span class="lb" data-page="243" data-line="15" id="p243.15"></span>δὲ τῷ ποιῷ, τὰ πολλὰ μὲν ἐν τοῖς ὀξέσι νοσήμασι κριτικῶς
<span class="lb" data-page="243" data-line="16" id="p243.16"></span>ἐκκρινόμενον, ἔστιν ὅτε δὲ λόγῳ συντήξεως. ἐν τῷ μεταξὺ
<span class="lb" data-page="243" data-line="17" id="p243.17"></span>δὲ τούτου τε τοῦ παντάπασιν ἀχρήστου καὶ μοχθηροῦ
<span class="lb" data-page="243" data-line="18" id="p243.18"></span>περιττώματος κᾀκείνου τε τοῦ προειρημένου χρηστοῦ, τρίτον 
<span class="pb" data-page="244" id="p244"></span>
<span class="lb" data-page="244" data-line="1" id="p244.1"></span>ἄλλο γένος ἐστὶ περιττώματος, οἷόν περ ἐν γαστρὶ τὸ ἡμίπεπτον
<span class="lb" data-page="244" data-line="2" id="p244.2"></span>σιτίον. ἐκκρίνεται δὲ τοῦτο κατὰ τὰς ἡπατικὰς μάλιστα
<span class="lb" data-page="244" data-line="3" id="p244.3"></span>διαθέσεις. ὀνομάζουσι δὲ οὕτως ἐφ’ ὧν ἀτονία τοῦ
<span class="lb" data-page="244" data-line="4" id="p244.4"></span>ἥπατος ἡ νόσος ὑπάρχει, κᾂν μηδεμία συνῇ φλεγμονή. τηνικαῦτα
<span class="lb" data-page="244" data-line="5" id="p244.5"></span>γὰρ ὅμοιόν τι τὸ πάθημα συμβαίνει τῷ σπλάγχνῳ
<span class="lb" data-page="244" data-line="6" id="p244.6"></span>τοῖς κατὰ τὴν ἄτονον γαστέρα συμπίπτουσιν, ἐπειδὰν ὀρέγηται
<span class="lb" data-page="244" data-line="7" id="p244.7"></span>μὲν ἡ γαστὴρ, ἃ δ’ ἂν προσάρηται σιτία μὴ πέψασα,
<span class="lb" data-page="244" data-line="8" id="p244.8"></span>βαρύνηταί τε καὶ ἡμίπεπτα τοῖς ἐντέροις ἐκπέμπῃ· αὕτη μὲν
<span class="lb" data-page="244" data-line="9" id="p244.9"></span>γὰρ καὶ εἰς ἔμετον ὁρμᾷ· τὸ δ’ ἧπαρ ἀνάλογόν τι τῷ ἐμέτῳ
<span class="lb" data-page="244" data-line="10" id="p244.10"></span>πάσχον, ἣν ἐπεσπάσατο τροφὴν, ὡς διὰ στομάχων τῶν κατὰ
<span class="lb" data-page="244" data-line="11" id="p244.11"></span>τὸ μεσάραιον ἀγγείων, αὖθις ἀποπέμπει δι’ αὐτῶν ἡμίπεπτον.
<span class="lb" data-page="244" data-line="12" id="p244.12"></span>ἔστι δὲ τῆς τοιαύτης ἐκκρίσεως ἡ ἰδέα, καθάπερ οὖν καὶ εἰκάζουσιν
<span class="lb" data-page="244" data-line="13" id="p244.13"></span>αὐτὴν οἱ πρὸ ἡμῶν, ἐοικυῖα μάλιστα πλύματι κρεῶν·
<span class="lb" data-page="244" data-line="14" id="p244.14"></span>ἄμεινον δ’ ἴσως οὐχ ἁπλῶς οὕτω λέγειν, ἀλλ’ εἰς ἀκρίβειαν
<span class="lb" data-page="244" data-line="15" id="p244.15"></span>τῆς εἰκόνος, ἐναίμων τε καὶ νεοσφαγῶν τῷ λόγῳ προστιθέναι.
<span class="lb" data-page="244" data-line="16" id="p244.16"></span>καὶ μὲν δὴ καὶ εἴ τις ὑδατῶδες αἷμα τὸ οὕτως ἐκκρινόμενον
<span class="lb" data-page="244" data-line="17" id="p244.17"></span>εἴποι, καὶ οὗτος ἐμοὶ δοκεῖ σαφῶς ἑρμηνεύειν αὐτό. ﻿
<span class="pb" data-page="245" id="p245"></span>
<span class="lb" data-page="245" data-line="1" id="p245.1"></span>τουτὶ μὲν δὴ τὸ σύμπτωμα τοῖς τῶν ἡμιπέπτων σιτίων ἐμέτοις
<span class="lb" data-page="245" data-line="2" id="p245.2"></span>ἀνάλογον ἔχει. <span class="milestone ed2page" data-n="97" data-unit="ed2page" id="ed2page.97"></span>τὸ δὲ ἕτερον, ὃ μέλλω λέγειν, ἔοικεν
<span class="lb" data-page="245" data-line="3" id="p245.3"></span>ὑγροῖς διαχωρήμασι γαστρὸς εἰς ἀκριβεστάτην μὲν ἀφιγμένοις
<span class="lb" data-page="245" data-line="4" id="p245.4"></span>πέψιν, ἀτυχήσασι δὲ τῆς ἀναδόσεως. ὡς γὰρ καὶ ταῦτα
<span class="lb" data-page="245" data-line="5" id="p245.5"></span>πάντως δήπου βαρυνομένη πρὸς αὐτῶν ἡ γαστὴρ ἐκκρίνειν
<span class="lb" data-page="245" data-line="6" id="p245.6"></span>ἐφίεται, κατὰ τὸν αὐτὸν τρόπον καὶ τὸ ἧπαρ, ἐπειδὰν ἱκανῶς
<span class="lb" data-page="245" data-line="7" id="p245.7"></span>ἀπολαύσῃ τῆς ἀναδοθείσης τροφῆς εἰς ἑαυτὸ, οὐκ ἔτι
<span class="lb" data-page="245" data-line="8" id="p245.8"></span>ἀνέχεται παρακειμένης ἐπιπλέον, ὅταν οὖν αὕτη μὴ δύνηται
<span class="lb" data-page="245" data-line="9" id="p245.9"></span>φέρεσθαι πρόσω δι’ ἡντιναοῦν αἰτίαν, ἀναγκαῖον αὐτῇ παλινδρομεῖν
<span class="lb" data-page="245" data-line="10" id="p245.10"></span>εἰς τὴν γαστέρα, καὶ φαίνεται τηνικαῦτα τὸ ἐκκρινόμενον
<span class="lb" data-page="245" data-line="11" id="p245.11"></span>αἷμα μελάντερόν τε τοῦ κατὰ φύσιν καὶ στίλβον, ὡς
<span class="lb" data-page="245" data-line="12" id="p245.12"></span>ἐξ αἵματός τε καὶ μελαίνης χολῆς κεκραμένον. αἷμα μὲν γὰρ
<span class="lb" data-page="245" data-line="13" id="p245.13"></span>αὐτὸ καθ’ ἑαυτὸ μελαινόμενον ἐν τῷ ψύχεσθαι, πρὸς τῷ
<span class="lb" data-page="245" data-line="14" id="p245.14"></span>μηδεμίαν ἐπικτᾶσθαι στιλπνότητα, καὶ ἣν ἐξ ἀρχῆς εἶχεν
<span class="lb" data-page="245" data-line="15" id="p245.15"></span>ἀπόλλυσιν· ἡ μέλαινα δὲ χολὴ στιλπνοτέρα καὶ αὐτοῦ τοῦ
<span class="lb" data-page="245" data-line="16" id="p245.16"></span>αἵματός ἐστιν, ὥσπερ καὶ ἡ ἐκ τῆς νεκρᾶς θαλάττης ἄσφαλτος,
<span class="lb" data-page="245" data-line="17" id="p245.17"></span>ἣν Ἰουδαϊκὴν ὀνομάζουσιν. οὐ γὰρ ἀποψυχόμενον τὸ
<span class="lb" data-page="245" data-line="18" id="p245.18"></span>αἷμα γεννᾷ τὴν μέλαιναν χολὴν, ὥσπερ ἐπὶ τοῦ θρόμβου, ἀλλ’ 
<span class="pb" data-page="246" id="p246"></span>
<span class="lb" data-page="246" data-line="1" id="p246.1"></span>ὑπεροπτώμενον, διὸ καὶ τὴν στιλπνότητα διασωζομένην ἔχει.
<span class="lb" data-page="246" data-line="2" id="p246.2"></span>οὐ γὰρ ὡς ὁ θρόμβος, ἀποψυχθέντος τοῦ αἵματος, οὕτω καὶ
<span class="lb" data-page="246" data-line="3" id="p246.3"></span>ἡ μέλαινα χολὴ τὴν γένεσιν ἔχει· τοὐναντίον γὰρ ἅπαν ἐξ
<span class="lb" data-page="246" data-line="4" id="p246.4"></span>ὑπεροπτήσεώς τε καὶ ζέσεως, οἷον τέφρα τις ἡ μέλαινα χολὴ
<span class="lb" data-page="246" data-line="5" id="p246.5"></span>συνίσταται, ψυχρὰ μὲν, ὅτι γεώδης, θερμότητος δὲ μετέχουσα,
<span class="lb" data-page="246" data-line="6" id="p246.6"></span>καθάπερ ἡ τέφρα τε καὶ τὸ ὄξος. ἔρχεται δὲ εἰς τὴν
<span class="lb" data-page="246" data-line="7" id="p246.7"></span>εἰρημένην διάθεσιν ὁ ἐκ τῆς κοιλίας ἀναδοθεὶς χυμὸς ἐπὶ
<span class="lb" data-page="246" data-line="8" id="p246.8"></span>πλέον ἐν ἥπατι μένων, τῷ μὴ τυγχάνειν τῆς ἐντεῦθεν ἀναδόσεως.
<span class="lb" data-page="246" data-line="9" id="p246.9"></span>ὀνομάζεται δὲ ἡ τοιαύτη τῶν ἐκκρίσεων ἰδέα πρὸς
<span class="lb" data-page="246" data-line="10" id="p246.10"></span>ἐνίων δυσεντερία· καὶ γὰρ οὖν καὶ δάκνονται πολλάκις ὁμοίως
<span class="lb" data-page="246" data-line="11" id="p246.11"></span>τοῖς δυσεντερικοῖς, ἅτε γὰρ, οἶμαι, τῆς ξανθῆς χολῆς δριμείας
<span class="lb" data-page="246" data-line="12" id="p246.12"></span>αὐτοῖς γινομένης ἐν τῷ κατοπτᾶσθαι τὸ αἷμα· καλείτω
<span class="lb" data-page="246" data-line="13" id="p246.13"></span>μὲν οὖν ἕκαστος ὡς ἂν ἐθέλῃ. διαφοραὶ δὲ τῶν ἐκκρινομένων
<span class="lb" data-page="246" data-line="14" id="p246.14"></span>αἱματωδῶν αἱ πᾶσαι τέσσαρες ὑπάρχουσιν ἐπὶ τέτταρσι
<span class="lb" data-page="246" data-line="15" id="p246.15"></span>διαθέσεσι· μία μὲν αὐτοῦ τοῦ αἵματος, ἐπὶ τῶν ἀποκοπέντων
<span class="lb" data-page="246" data-line="16" id="p246.16"></span>κώλων, ἢ γυμνάσια καταλυσάντων ἐκ περιόδου τινὸς
<span class="lb" data-page="246" data-line="17" id="p246.17"></span>ἀποτελουμένη· δευτέρα δὲ, δι’ ἀτονίαν ἥπατος ὑδατώδους αἵματος
<span class="lb" data-page="246" data-line="18" id="p246.18"></span>ὑπιόντος, ὃ κρεῶν εἰκάζουσι πλύματι· τρίτη δὲ ἡ νῦν 
<span class="pb" data-page="247" id="p247"></span>
<span class="lb" data-page="247" data-line="1" id="p247.1"></span>εἰρημένη τοῦ μελαγχολικοῦ καὶ στίλβοντος. αὗται μὲν οὖν αἱ
<span class="lb" data-page="247" data-line="2" id="p247.2"></span>τρεῖς ἀθρόαν τε ἅμα καὶ πολλὴν ἐργάζονται τὴν ἔκκρισιν· ἡ
<span class="lb" data-page="247" data-line="3" id="p247.3"></span>τετάρτη δὲ κατὰ βραχύ τε καὶ δι’ ὀλίγου τοῦ χρόνου τὴν ἀπόκρισιν
<span class="lb" data-page="247" data-line="4" id="p247.4"></span>ἔχει γινομένην, ἐνίοτε μὲν ἀκριβοῦς αἵματος, ἔστι δ’ ὅτε
<span class="lb" data-page="247" data-line="5" id="p247.5"></span>θρομβώδους. ἐν ταύτῃ καὶ πύου τι συνεκκρίνεται πολλάκις
<span class="lb" data-page="247" data-line="6" id="p247.6"></span>ὀλίγον, καὶ τῶν καλουμένων ἐφελκίδων, ὑμενώδη τέ τινα σώματα,
<span class="lb" data-page="247" data-line="7" id="p247.7"></span>μόρια τῶν ἐντέρων αὐτῶν· ἀλλὰ καὶ συνεστηκυῖα πολλάκις
<span class="lb" data-page="247" data-line="8" id="p247.8"></span>ἐπὶ τούτων ἡ κόπρος ἐκκρίνεται σταγόνας αἵματος ἐφ’
<span class="lb" data-page="247" data-line="9" id="p247.9"></span>ἑαυτῇ ἔχουσα. αἱ διαθέσεις δὲ τῶν μὲν πρώτων τριῶν ὀλίγον
<span class="lb" data-page="247" data-line="10" id="p247.10"></span>ἔμπροσθεν εἴρηνται· τῆς τετάρτης δὲ τῆς νῦν εἰρημένης
<span class="lb" data-page="247" data-line="11" id="p247.11"></span>ἕλκωσις ἐντέρων ἐστὶν ἡ διάθεσις. ταύτην καὶ μόνην ἀξιοῦσί
<span class="lb" data-page="247" data-line="12" id="p247.12"></span>τινες ὀνομάζεσθαι δυσεντερίαν. ἀλλ’, ὅπερ εἴρηταί μοι πολλάκις,
<span class="lb" data-page="247" data-line="13" id="p247.13"></span>ὑπὲρ τοῦ μηδὲν παραλειφθῆναι πρᾶγμα μεγάλην δεῖ
<span class="lb" data-page="247" data-line="14" id="p247.14"></span>πεποιῆσθαι τὴν φροντίδα, τῶν δὲ ὀνομάτων καταφρονητέον.
<span class="lb" data-page="247" data-line="15" id="p247.15"></span>ἔστι δὲ ἐκ ταὐτοῦ τοῦ γένους τῇ προειρημένῃ δυσεντερίᾳ καὶ ὁ
<span class="lb" data-page="247" data-line="16" id="p247.16"></span>καλούμενος τεινεσμὸς, ἕλκος ἐν ἀπευθυσμένῳ γινόμενον, τὰ
<span class="lb" data-page="247" data-line="17" id="p247.17"></span>μὲν ἄλλα συμπτώματα παραπλήσια φέρων, ἐντάσεις δὲ πολὺ
<span class="lb" data-page="247" data-line="18" id="p247.18"></span>σφοδροτέρας τῶν δυσεντερικῶν. 
</p>
</section>
<span class="pb" data-page="248" id="p248"></span>
<section id="s3.8" title="Chapter 3.8">
<p>
<span class="lb" data-page="248" data-line="1" id="p248.1"></span>
<span class="milestone ed2page" data-n="98" data-unit="ed2page" id="ed2page.98"></span>Αἱ δὲ τῶν οὔρων ἐπισχέσεις τε καὶ
<span class="lb" data-page="248" data-line="2" id="p248.2"></span>μοχθηραὶ κενώσεις ἀνάλογον ἔχουσι ταῖς κατὰ τὴν γαστέρα
<span class="lb" data-page="248" data-line="3" id="p248.3"></span>τῶν περιττωμάτων ἐπισχέσεσί τε καὶ παρὰ φύσιν ἐκκρίσεσιν.
<span class="lb" data-page="248" data-line="4" id="p248.4"></span>ἴσχονται μὲν γὰρ ἢ ἀδυνατούσης ἐκκρίνειν τῆς κύστεως, ἢ στεγνωθέντος
<span class="lb" data-page="248" data-line="5" id="p248.5"></span>αὐτῆς τοῦ στομάχου. ταυτὶ μὲν οὖν ἄμφω τὰ
<span class="lb" data-page="248" data-line="6" id="p248.6"></span>νοσήματα τῆς κύστεως ἓν κοινὸν ἔχει σύμπτωμα, τὴν ἰσχουρίαν·
<span class="lb" data-page="248" data-line="7" id="p248.7"></span>ἴσχεται γὰρ ἐν αὐτῇ τὰ οὖρα. καλοῦσι δὲ οὐδὲν ἧττον
<span class="lb" data-page="248" data-line="8" id="p248.8"></span>οἱ πολλοὶ τῶν ἰατρῶν ἰσχουρίαν κᾀκεῖνο τὸ σύμπτωμα, καίτοιγε
<span class="lb" data-page="248" data-line="9" id="p248.9"></span>οὐκ ἦν ἰσχουρία, ἐπειδὴ μηδόλως εἰς τὴν κύστιν ἀφικνεῖται
<span class="lb" data-page="248" data-line="10" id="p248.10"></span>τὸ οὖρον, ἀπολλυμένης τῶν νεφρῶν τῆς ἐνεργείας.
<span class="lb" data-page="248" data-line="11" id="p248.11"></span>καὶ συγχωρητέον γε αὐτοῖς ὀνομάζειν οὕτως ἀποροῦσι προσηγορίας
<span class="lb" data-page="248" data-line="12" id="p248.12"></span>οἰκείας· οὐ μὴν ἀγνοεῖσθαι προσήκει γε τὴν διαφορὰν
<span class="lb" data-page="248" data-line="13" id="p248.13"></span>τῶν διαθέσεων. ἑτέρα μὲν γὰρ ἐστι διάθεσις, ὅταν μηδὲν ἐκκρίνηται,
<span class="lb" data-page="248" data-line="14" id="p248.14"></span>πεπληρωμένης τῆς κύστεως· ἑτέρα δὲ, ὅταν ὑπάρχῃ
<span class="lb" data-page="248" data-line="15" id="p248.15"></span>κενὴ, μηδὲν ὅλως ἐν αὐτῇ περιέχουσα. κατὰ γοῦν τὴν τοιαύτην
<span class="lb" data-page="248" data-line="16" id="p248.16"></span>διάθεσιν ἐν ᾗ πλήρης ἡ κύστις ἐστὶν, ἤτοι γε ἐστέγνωται
<span class="lb" data-page="248" data-line="17" id="p248.17"></span>τὸ στόμα αὐτῆς, ἢ τούτου κατὰ φύσιν ἔχοντος ἀῤῥωστεῖ
<span class="lb" data-page="248" data-line="18" id="p248.18"></span>περιστέλλεσθαί τε καὶ ἐξωθεῖν ἔξω τὸ οὖρον. αἱ μὲν οὖν 
<span class="pb" data-page="249" id="p249"></span>
<span class="lb" data-page="249" data-line="1" id="p249.1"></span>στεγνώσεις τοῦ στομάχου δι’ ἔμφραξίν τε καὶ μύσιν ἀποτελοῦνται.
<span class="lb" data-page="249" data-line="2" id="p249.2"></span>καὶ γίνεται ἡ μὲν ἔμφραξις ὑπὸ θρόμβου τε καὶ
<span class="lb" data-page="249" data-line="3" id="p249.3"></span>πύου παχέος καὶ λίθου καὶ πώρου καὶ διὰ βλάστημά τι κατ’
<span class="lb" data-page="249" data-line="4" id="p249.4"></span>αὐτὸν ἐπιτραφὲν τὸν πόρον, ὁποῖα κᾀν τοῖς ἄλλοις ἅπασιν
<span class="lb" data-page="249" data-line="5" id="p249.5"></span>ἐκτὸς ὁρᾶται γινόμενα κατά τε τὰ ὦτα καὶ ῥῖνας αἰδοῖά τε
<span class="lb" data-page="249" data-line="6" id="p249.6"></span>καὶ ἕδραν. ἡ δὲ μύσις ἤτοι δι’ ὄγκον τινὰ παρὰ φύσιν ἢ διὰ
<span class="lb" data-page="249" data-line="7" id="p249.7"></span>ξηρότητα γίνεται πολλήν. ὁ μὲν οὖν ὄγκος ἐπὶ φλεγμοναῖς
<span class="lb" data-page="249" data-line="8" id="p249.8"></span>ἀποτελεῖται καὶ σκίῤῥοις καὶ τοῖς ἄλλοις οἰδήμασιν, ὅσα τε
<span class="lb" data-page="249" data-line="9" id="p249.9"></span>τὸν τράχηλον ἐξαίροντα τῆς κύστεως εἰς τὸν ἐντὸς πόρον ἀποχεῖ
<span class="lb" data-page="249" data-line="10" id="p249.10"></span>τὸν ὄγκον· ἡ δὲ ξηρότης ἐν τοῖς καυσωδεστάτοις τε καὶ
<span class="lb" data-page="249" data-line="11" id="p249.11"></span>αὐχμωδεστάτοις πυρετοῖς, ἐν οἷς πολλάκις ὁρῶμεν οὐδὲ φθέγξασθαι
<span class="lb" data-page="249" data-line="12" id="p249.12"></span>δυναμένους τοὺς κάμνοντας, ἄνευ τοῦ διαβρέξαι τὸ
<span class="lb" data-page="249" data-line="13" id="p249.13"></span>στόμα. τῆς δὲ κατὰ τὴν κύστιν ἀτονίας οὐδὲν ἔτι δέομαι λέγειν
<span class="lb" data-page="249" data-line="14" id="p249.14"></span>τὰς αἰτίας· εἴρηνται γὰρ ἤδη μοι πολλάκις<span class="milestone ed1page" data-n="245" data-unit="ed1page" id="ed1page.245"></span> ἐπὶ πολλῶν
<span class="lb" data-page="249" data-line="15" id="p249.15"></span>μορίων, εἴθ’ ὡς ὁμοιομερέσιν αὐτοῖς, εἴθ’ ὡς ὀργανικοῖς συμπίπτουσιν.
<span class="lb" data-page="249" data-line="16" id="p249.16"></span>περιττότερον δέ τι κατὰ τὴν κύστιν ἔοικε συμπίπτειν
<span class="lb" data-page="249" data-line="17" id="p249.17"></span>ὑπερπληρωθεῖσαν, ὅπερ οὐχ ἡμεῖς μόνοι τεθεάμεθα
<span class="lb" data-page="249" data-line="18" id="p249.18"></span>γινόμενον, ἀλλὰ καὶ παρ’ ἄλλων ἐπυθόμεθα. πληρωθείσης ﻿
<span class="pb" data-page="250" id="p250"></span>
<span class="lb" data-page="250" data-line="1" id="p250.1"></span>γὰρ αὐτῆς αἰδεσθέντων τινῶν ἐξαναστῆναι τοῦ δείπνου καὶ
<span class="lb" data-page="250" data-line="2" id="p250.2"></span>οὐρῆσαι, τὴν ἐνέργειαν ἀπολέσθαι συνέβη, καὶ οὐκ ἔτ’ ἠδυνήθησαν
<span class="lb" data-page="250" data-line="3" id="p250.3"></span>ἐκκρῖναι τὸ οὖρον, κᾂν ἱκανῶς βιαζόμενοι τύχοιεν.
<span class="lb" data-page="250" data-line="4" id="p250.4"></span>ἔοικε δέ τι καὶ κατὰ τὴν γαστέρα συμπίπτειν τοιοῦτον καὶ τὰ
<span class="lb" data-page="250" data-line="5" id="p250.5"></span>ἔντερα, ἀλλὰ τοὺς πολλοὺς λανθάνειν, ἐπὶ μὲν τῶν κατ’ αὐτὴν
<span class="lb" data-page="250" data-line="6" id="p250.6"></span>τὴν κοιλίαν τοῦτο παθόντων, ἀποπνίγεσθαι φθανόντων·
<span class="lb" data-page="250" data-line="7" id="p250.7"></span>ἐπὶ δὲ τῶν ἐν τοῖς ἐντέροις ἅπασιν ἠθροικότων τὸ περίττωμα,
<span class="lb" data-page="250" data-line="8" id="p250.8"></span>διὰ τὰ παρεπόμενα συμπτώματα περιελκομένων ἐπ’ ἄλλα τῶν
<span class="lb" data-page="250" data-line="9" id="p250.9"></span>ἰατρῶν· ἐν μόναις γὰρ καθάρσεσι συνδοθείσαις μὲν εἰς ἔντερα,
<span class="lb" data-page="250" data-line="10" id="p250.10"></span>μεινάσαις δὲ εἰς αὐτὰ, εἴωθε τὸ τοιοῦτον συμπίπτειν.
<span class="lb" data-page="250" data-line="11" id="p250.11"></span>αὗται μὲν οὖν αἱ διαθέσεις τὴν οἷον στέρησιν τῆς ἀποκρίσεως
<span class="lb" data-page="250" data-line="12" id="p250.12"></span>τῶν οὔρων ἐπιφέρουσιν· αἱ δ’ ὁμογενεῖς μὲν αὐταῖς,
<span class="lb" data-page="250" data-line="13" id="p250.13"></span>ἀπολειπόμεναι δὲ μεγέθει, τὰς οἷον ἀμυδράς τε καὶ ναρκώδεις
<span class="lb" data-page="250" data-line="14" id="p250.14"></span>ἐνεργείας ἀποτελοῦσιν. ἐπ’ ἄλλαις δὲ διαθέσεσι τὸ τρίτον γένος
<span class="lb" data-page="250" data-line="15" id="p250.15"></span>τῶν συμπτωμάτων ἐπιγίγνεσθαι πέφυκεν, ἐν ταῖς πλημμελέσι
<span class="lb" data-page="250" data-line="16" id="p250.16"></span>κενώσεσι <span class="milestone ed2page" data-n="99" data-unit="ed2page" id="ed2page.99"></span>συνιστάμενον. ἰδέαι δὲ πλείους αὐτῶν·
<span class="lb" data-page="250" data-line="17" id="p250.17"></span>πρώτη μὲν ἡ στραγγουρία καλουμένη, δι’ ἀτονίαν τῆς κύστεως
<span class="lb" data-page="250" data-line="18" id="p250.18"></span>ἢ δριμύτητα τῶν οὔρων ἀποτελουμένη· δευτέρα δὲ 
<span class="pb" data-page="251" id="p251"></span>
<span class="lb" data-page="251" data-line="1" id="p251.1"></span>τοῖς κατὰ τὴν γαστέρα ῥεύμασιν ἐοικυῖα, περὶ ἧς ἄμεινον ἐπὶ
<span class="lb" data-page="251" data-line="2" id="p251.2"></span>πλέον εἰσάπαξ εἰπεῖν ἐν τῷδε. γίγνεται δή τις οἷον ἀναστοιχείωσις,
<span class="lb" data-page="251" data-line="3" id="p251.3"></span>ἢ σύντηξις, ἢ ἀνάλυσις, ἢ ὡς ἄν τις ὀνομάζειν ἐθέλοι,
<span class="lb" data-page="251" data-line="4" id="p251.4"></span>ποτὲ μὲν ἅπαντος τοῦ σώματος, ἔστιν ὅτε δὲ τῶν ἐν
<span class="lb" data-page="251" data-line="5" id="p251.5"></span>ταῖς φλεψὶ μόνων χυμῶν· καὶ ταύτης τὸ σύντηγμα ποτὲ μὲν
<span class="lb" data-page="251" data-line="6" id="p251.6"></span>εἰς τὴν γαστέρα συῤῥεῖ, ποτὲ δὲ εἰς τὰ οὖρα, ποτὲ δὲ εἰς
<span class="lb" data-page="251" data-line="7" id="p251.7"></span>ἱδρῶτας ἀποτρίβεται. τῶν μὲν οὖν ἐν ταῖς φλεψὶ χυμῶν εἰς
<span class="lb" data-page="251" data-line="8" id="p251.8"></span>ἰχῶρας ὀῤῥώδεις ἀναλυομένων, οἱ νεφροὶ τὸ τοιοῦτον πεφυκότες
<span class="lb" data-page="251" data-line="9" id="p251.9"></span>ἕλκειν περίττωμα, καὶ μάλισθ’ ὅταν ὑγιαίνοντες τύχωσιν,
<span class="lb" data-page="251" data-line="10" id="p251.10"></span>ἐκκαθαίρουσι μὲν τῶν φλεβῶν τὸν ὀῤῥὸν, ἐπιφέρουσι δὲ
<span class="lb" data-page="251" data-line="11" id="p251.11"></span>τῇ κύστει τὸ ῥεῦμα συνεχῶς. ὅταν δὲ καὶ οἱ νεφροὶ τύχωσιν
<span class="lb" data-page="251" data-line="12" id="p251.12"></span>ἕλκειν ἀδύνατοι, ἢ εἰς τὴν γαστέρα καταπέμπουσιν αἱ φλέβες
<span class="lb" data-page="251" data-line="13" id="p251.13"></span>τὸν τοιοῦτον ὀῤῥὸν, ἢ παντὶ τῷ σώματι μεταδιδοῦσαι, τὰς
<span class="lb" data-page="251" data-line="14" id="p251.14"></span>ἐξαιφνιδίους ὑδερώδεις καταστάσεις ἐπιφέρουσιν. ἐὰν δὲ τὸ
<span class="lb" data-page="251" data-line="15" id="p251.15"></span>σύντηγμα παχύτερον ᾖ, καὶ οἷον οὐ πεφύκασιν ἕλκειν οἱ νεφροὶ,
<span class="lb" data-page="251" data-line="16" id="p251.16"></span>συῤῥεῖ πᾶν ἐξ ἀνάγκης εἰς τὴν γαστέρα. τοῦ δὲ σαρκώδους
<span class="lb" data-page="251" data-line="17" id="p251.17"></span>γένους οὕτως συντηκομένου, καὶ ἡ γαστὴρ μὲν ἐνδέχεται
<span class="lb" data-page="251" data-line="18" id="p251.18"></span>τὸ ῥεῦμα, ἐπειδὰν παχύτερον ᾖ, καὶ ἱδρῶτες ἐπιγίνονται 
<span class="pb" data-page="252" id="p252"></span>
<span class="lb" data-page="252" data-line="1" id="p252.1"></span>πολλοί· ἀναλυθέντος δὲ εἰς ἀτμοὺς, ἱδρῶτες. ταῦτα μὲν
<span class="lb" data-page="252" data-line="2" id="p252.2"></span>περὶ τῆς κατὰ τὰς σάρκας τε καὶ τὸ αἷμα συντήξεως εἴς γε τὸ
<span class="lb" data-page="252" data-line="3" id="p252.3"></span>παρὸν ἱκανά. τὰ δ’ ἄλλα τῶν οὔρων συμπτώματα τὰ μὲν
<span class="lb" data-page="252" data-line="4" id="p252.4"></span>ἤτοι κύστεως ἢ νεφρῶν ἐνδείκνυταί τινα διάθεσιν, ὑπὲρ ὧν
<span class="lb" data-page="252" data-line="5" id="p252.5"></span>ἐν ἀφορισμοῖς ἔγραψεν Ἱπποκράτης· τὰ δὲ, εἰς ὅσον ἀπεψίας
<span class="lb" data-page="252" data-line="6" id="p252.6"></span>ἢ πέψεως ἥκει τὸ αἷμα, διδάσκει. γέγραπται δὲ περὶ αὐτῶν
<span class="lb" data-page="252" data-line="7" id="p252.7"></span>ἐν τῷ προγνωστικῷ. 
</p>
</section>
<section id="s3.9" title="Chapter 3.9">
<p>
<span class="lb" data-page="252" data-line="8" id="p252.8"></span>Μεταβαίνειν οὖν ἤδη καιρὸς ἐπὶ τοὺς ἱδρῶτας,
<span class="lb" data-page="252" data-line="9" id="p252.9"></span>ὑπὲρ ὧν εἴρηται μέν που τό γε τοσοῦτον ὡς ἀναλυομένης
<span class="lb" data-page="252" data-line="10" id="p252.10"></span>ἐνίοτε γίγνονται τῆς ἕξεως, καὶ καλεῖται τὸ πάθημα συγκοπή·
<span class="lb" data-page="252" data-line="11" id="p252.11"></span>τούτῳ δὲ ἐναντία κατάστασίς ἐστιν ἡ ἐν τοῖς κρισίμοις
<span class="lb" data-page="252" data-line="12" id="p252.12"></span>ἱδρῶσιν, ἐῤῥωμένην ἐνδεικνυμένοις, οὐ διαλυομένην τὴν
<span class="lb" data-page="252" data-line="13" id="p252.13"></span>φύσιν. οἱ μὲν δὴ τοιοῦτοι τῶν ἱδρώτων ἐκκαθαίρουσι τὸ
<span class="lb" data-page="252" data-line="14" id="p252.14"></span>σῶμα· παραπλήσιοι δ’ αὐτοῖς εἰσιν οἱ κατὰ τὰ μέτρια γυμνάσια
<span class="lb" data-page="252" data-line="15" id="p252.15"></span>καὶ τὰ βαλανεῖα καὶ τὸ θάλπος τὸ θερινόν. ἐν δὲ
<span class="lb" data-page="252" data-line="16" id="p252.16"></span>τοῖς ἀμέτροις γυμνασίοις ἤδη τι καὶ τοῦ χρηστοῦ συναπέρχεται.
<span class="lb" data-page="252" data-line="17" id="p252.17"></span>τὴν δ’ ὀσμὴν ἴσχουσι καὶ τὴν χρόαν τῷ κενουμένῳ
<span class="lb" data-page="252" data-line="18" id="p252.18"></span>ὁμοίαν περιττώματι· τὸ δὲ πλῆθος ἤτοι διὰ τὴν ἀραιότητα 
<span class="pb" data-page="253" id="p253"></span>
<span class="lb" data-page="253" data-line="1" id="p253.1"></span>τοῦ σώματος, ἢ διὰ τὸ πλῆθος τοῦ περιττώματος, ἢ διὰ τὴν
<span class="lb" data-page="253" data-line="2" id="p253.2"></span>λεπτότητα τοῦ κενουμένου. διὰ δὲ τἀναντία τούτων ἴσχεσθαι
<span class="lb" data-page="253" data-line="3" id="p253.3"></span>πεφύκασιν, ὅταν ὀλίγον ἢ γλίσχρον ἢ παχὺ τύχῃ τὸ περιττὸν, ἢ
<span class="lb" data-page="253" data-line="4" id="p253.4"></span>οἱ πόροι στεγνωθῶσι. πάσχουσι δὲ τοῦτο δι’ ἔμφραξιν ἢ μύσιν.
<span class="lb" data-page="253" data-line="5" id="p253.5"></span>ἐμφράττονται μὲν οὖν ὑπὸ παχέων τε καὶ γλίσχρων ὑγρῶν·
<span class="lb" data-page="253" data-line="6" id="p253.6"></span>μύουσι δὲ δι’ ἀτροφίαν, ἢ ψύξιν, ἢ μαλακότητα. γίγνεται
<span class="lb" data-page="253" data-line="7" id="p253.7"></span>δὲ καὶ δι’ ἀτονίαν τῆς κατὰ τὰς σάρκας δυνάμεως ἐπίσχεσίς
<span class="lb" data-page="253" data-line="8" id="p253.8"></span>τε καὶ ἔκκρισις ἱδρώτων, ὥσπερ καὶ τῶν ἄλλων περιττωμάτων.
<span class="lb" data-page="253" data-line="9" id="p253.9"></span>καὶ γὰρ καὶ κύστις καὶ γαστὴρ ἐνίοτε μὲν ἀνέχονται
<span class="lb" data-page="253" data-line="10" id="p253.10"></span>μᾶλλον ἐν ἑαυτοῖς περιεχομένων τῶν περιττωμάτων, ἀποκρίνειν
<span class="lb" data-page="253" data-line="11" id="p253.11"></span>ὀκνοῦντα· πολλάκις δ’ ἔμπαλιν, οὐδὲ γὰρ βραχύτατον
<span class="lb" data-page="253" data-line="12" id="p253.12"></span>φέρουσιν, ἀλλὰ βαρύνονταί τε καὶ ἀποῤῥίπτουσι
<span class="lb" data-page="253" data-line="13" id="p253.13"></span>παραχρῆμα. 
</p>
</section>
<section id="s3.10" title="Chapter 3.10">
<p>
<span class="lb" data-page="253" data-line="14" id="p253.14"></span>
<span class="milestone ed2page" data-n="100" data-unit="ed2page" id="ed2page.100"></span>Κοινὸν δὲ τοῦτον ὑπάρχοντα λόγον
<span class="lb" data-page="253" data-line="15" id="p253.15"></span>ἁπάντων τῶν μορίων ἐφύλαξα τελευταῖον ἐπὶ πᾶσι διελθεῖν
<span class="lb" data-page="253" data-line="16" id="p253.16"></span>ἅμα. καὶ γὰρ ἄπορον δοκεῖ εἶναι, βλαβέντος τινὸς σώματος,
<span class="lb" data-page="253" data-line="17" id="p253.17"></span>οὐκ ἐξ ἴσου συμβλάπτεσθαι τὰς δυνάμεις αὐτοῦ πάσας, ἀλλὰ 
<span class="pb" data-page="254" id="p254"></span>
<span class="lb" data-page="254" data-line="1" id="p254.1"></span>τὰς μὲν μᾶλλον, τὰς δὲ ἧττον, ἐνίας δ’ οὐδ’ ὅλως. ὅτι μὲν
<span class="lb" data-page="254" data-line="2" id="p254.2"></span>οὖν ἄνευ τοῦ βλαβῆναί τι τὴν οὐσίαν ἑκάστου τῶν ὄντων, οὐχ
<span class="lb" data-page="254" data-line="3" id="p254.3"></span>οἷόν τε τὴν ἐνέργειαν αὐτοῦ παραποδισθῆναι, πρόδηλον
<span class="lb" data-page="254" data-line="4" id="p254.4"></span>παντί· πολλάκις δὲ ἐνεργοῦντος ἑκάστου τῶν μορίων, ἄλλοτε
<span class="lb" data-page="254" data-line="5" id="p254.5"></span>ἄλλη βλάπτεται τῶν ἐνεργειῶν, οὐ γὰρ ὁμοίας δεῖται κατασκευῆς
<span class="lb" data-page="254" data-line="6" id="p254.6"></span>εἰς τὰς ἀλλοιωτικάς τε καὶ πρακτικὰς ἐνεργείας. ἡ μὲν
<span class="lb" data-page="254" data-line="7" id="p254.7"></span>γὰρ ἀλλοίωσις γίγνεται τῶν πλησιαζόντων ἁπάντων ἀλλήλοις
<span class="lb" data-page="254" data-line="8" id="p254.8"></span>οὐδὲν δεομένων οὔτε τόπον ἐκ τόπου μεταχωρεῖν, οὔτ’ ἀντιλαμβάνεσθαί
<span class="lb" data-page="254" data-line="9" id="p254.9"></span>τινος, οὔτε κατέχειν, οὔτε ἀντιστηρίζεσθαι·
<span class="lb" data-page="254" data-line="10" id="p254.10"></span>τῶν δ’ ἤτοι τι μελλόντων ἕλξειν ἢ καθέξειν ἢ ἀπώσασθαι,
<span class="lb" data-page="254" data-line="11" id="p254.11"></span>σὺν τῇ κατὰ τόπον κινήσει τὴν ἐνέργειαν ἀνάγκη γίγνεσθαι.
<span class="lb" data-page="254" data-line="12" id="p254.12"></span>κᾀν τούτῳ τὸ μὲν οὕτω μαλακὸν, ὡς ὑγρόν τε εἶναι καὶ
<span class="lb" data-page="254" data-line="13" id="p254.13"></span>ῥυτὸν καὶ ἀστήρικτον, οὔτε ἕλκειν ὁμοίως οὔτε κατέχειν οὔτε
<span class="lb" data-page="254" data-line="14" id="p254.14"></span>ἀποκρίνειν ἐστὶ δυνατόν· ἐν ἅπασι γὰρ τοῖς τοιούτοις ἔργοις
<span class="lb" data-page="254" data-line="15" id="p254.15"></span>ἀποστήριξιν καὶ τάσιν ὑπάρχειν χρὴ τοῖς ἐνεργοῦσιν· ἀλλοιοῦν
<span class="lb" data-page="254" data-line="16" id="p254.16"></span>δὲ, κᾂν ὑγρότατον ᾖ, τὰ πλησιάζοντα δύναται, καὶ μάλισθ’
<span class="lb" data-page="254" data-line="17" id="p254.17"></span>ὅταν ἅμα καὶ θερμότατον ὑπάρχῃ· φαίνεται γὰρ οὐδεμία τῶν
<span class="lb" data-page="254" data-line="18" id="p254.18"></span>δραστικῶν ποιοτήτων οὕτω ταχέως ἀλλοιοῦσα τὸ πλησιάζον, ﻿
<span class="pb" data-page="255" id="p255"></span>
<span class="lb" data-page="255" data-line="1" id="p255.1"></span>ὡς ἡ θερμότης· ἐξ ὧν δῆλον, ὡς τὸ μὲν θερμότατον καὶ
<span class="lb" data-page="255" data-line="2" id="p255.2"></span>ὑγρότατον σῶμα τάχιστα ἀλλοιώσει, τοῦτ’ ἔστι πέψει τε ἅμα
<span class="lb" data-page="255" data-line="3" id="p255.3"></span>τὴν οἰκείαν τροφὴν ἑαυτῷ κᾀξομοιώσει· τὸ δὲ σκληρὸν εἰς τοσοῦτον,
<span class="lb" data-page="255" data-line="4" id="p255.4"></span>εἰς ὅσον μὴ δυσκαμπὲς μὲν ὑπάρχειν, στηρίζεσθαι δ’
<span class="lb" data-page="255" data-line="5" id="p255.5"></span>ἀσφαλῶς, ἕλκειν τε δυνήσεται σφοδρῶς, ὅ τι ἂν ἐθελήσῃ, καὶ
<span class="lb" data-page="255" data-line="6" id="p255.6"></span>ὠθεῖν βιαίως καὶ κατέχειν εὐρώστως. οὔτε γὰρ ὀκλάζει κατὰ
<span class="lb" data-page="255" data-line="7" id="p255.7"></span>τὴν τάσιν, ὡς τὰ λίαν μαλακὰ, καὶ κίνδυνος οὐδεὶς αὐτῷ
<span class="lb" data-page="255" data-line="8" id="p255.8"></span>ῥαγῆναι σφοδρότερον ἐνταθέντι, καὶ ὧν ἂν ἅπαξ ἀντιλάβηται,
<span class="lb" data-page="255" data-line="9" id="p255.9"></span>κατέχει ταῦτα περιπτυσσόμενον, οὔτε τῶν διὰ σκληρότητα
<span class="lb" data-page="255" data-line="10" id="p255.10"></span>δυσκάμπτων οὕτως ἐνεργεῖν δυναμένων, οὔτε τῶν δι’
<span class="lb" data-page="255" data-line="11" id="p255.11"></span>ὑγρότητα μαλακῶν· τὰ μὲν γὰρ οὐκ ἀσφαλῶς περιστέλλεται,
<span class="lb" data-page="255" data-line="12" id="p255.12"></span>τὰ δὲ ἀῤῥώστως χρώμενα ταῖς λαβαῖς ἀποῤῥεῖ ῥᾳδίως ὧς ἀντιλαμβάνεται.
<span class="lb" data-page="255" data-line="13" id="p255.13"></span>κάλλιστα μὲν οὖν τρέφεται τὰ ὑγρὰ καὶ θερμὰ
<span class="lb" data-page="255" data-line="14" id="p255.14"></span>σώματα· καὶ γὰρ ἀλλοιοῖ τάχιστα καὶ παραδέχεται τὴν τροφὴν
<span class="lb" data-page="255" data-line="15" id="p255.15"></span>εἰς ἑαυτὰ καὶ προσφύει καὶ ἐξομοιοῖ· κάκιστα δὲ τὰ ψυχρὰ
<span class="lb" data-page="255" data-line="16" id="p255.16"></span>καὶ ξηρὰ, μήτε ἀλλοιοῦν δυνάμενα, μήτε εἰς ἑαυτὰ καταδέχεσθαι,
<span class="lb" data-page="255" data-line="17" id="p255.17"></span>μήτε προσφύειν, μήθ’ ὁμοιοῦν. ὅτι μὲν οὖν ἀλλοιοῖ 
<span class="pb" data-page="256" id="p256"></span>
<span class="lb" data-page="256" data-line="1" id="p256.1"></span>τάχιστα τὸ θερμότατον, εἴρηται καὶ πρόσθεν· ἐν τούτῳ
<span class="lb" data-page="256" data-line="2" id="p256.2"></span>γὰρ ἦν τὸ πέττειν· ὅτι δὲ τὸ ὑγρότατόν τε καὶ μαλακώτατον
<span class="lb" data-page="256" data-line="3" id="p256.3"></span>ἑτοίμως<span class="milestone ed1page" data-n="246" data-unit="ed1page" id="ed1page.246"></span> εἰς ἑαυτὸ παραδέχεται τὸ ἀλλοιωθὲν, ἀναμνήσεως
<span class="lb" data-page="256" data-line="4" id="p256.4"></span>δεῖ μᾶλλον ἢ πίστεως· ὥσπέρ γε τὸ ξηρόν τε καὶ σκληρὸν
<span class="lb" data-page="256" data-line="5" id="p256.5"></span>οὐδὲν εἰς ἑαυτὸ παρίησιν εἰσιέναι, πρὶν διαστῆναί τε
<span class="lb" data-page="256" data-line="6" id="p256.6"></span>κατά τι καὶ οἷον ἑλκωθῆναι. καὶ γὰρ δὴ ὅτι προσφύεταί τε
<span class="lb" data-page="256" data-line="7" id="p256.7"></span>καὶ συμφύεται τὰ μὲν ὑγρότερα ῥᾷόν τε καὶ θᾶττον, ὅσα δὲ
<span class="lb" data-page="256" data-line="8" id="p256.8"></span>σκληρότερα, τὰ μὲν οὐδὲ ὅλως, τὰ δὲ μόγις, οὐδεὶς ἀγνοεῖ.
<span class="lb" data-page="256" data-line="9" id="p256.9"></span>ἵνα γοῦν παρῇ τις χαλκὸν καὶ σίδηρον καὶ χρυσὸν καὶ λίθον,
<span class="lb" data-page="256" data-line="10" id="p256.10"></span>ἐπὶ μόλιβδόν τε τὸν λόγον ἀγάγῃ, φαίνεται μηδ’ ὅλως ἑτέρῳ
<span class="lb" data-page="256" data-line="11" id="p256.11"></span>μολίβδῳ συμφυόμενος ἄνευ τοῦ θερμανθεὶς <span class="milestone ed2page" data-n="101" data-unit="ed2page" id="ed2page.101"></span>χυθῆναι.
<span class="lb" data-page="256" data-line="12" id="p256.12"></span>τοῖς μὲν οὖν παιδίοις, ὅσα τε ἄλλα σώματα θερμότερά τε καὶ
<span class="lb" data-page="256" data-line="13" id="p256.13"></span>ὑγρότερα ταῖς κράσεσιν ὑπάρχει, τά τε τῶν πέψεων ἄριστά
<span class="lb" data-page="256" data-line="14" id="p256.14"></span>ἐστι καὶ τὰ τῶν προσθέσεων, καὶ προσφύσεων, καὶ θρέψεων.
<span class="lb" data-page="256" data-line="15" id="p256.15"></span>ἡ μὲν γὰρ πέψις τε καὶ θρέψις ἀλλοιώσεις εἰσίν· ἡ δὲ πρόσθεσις
<span class="lb" data-page="256" data-line="16" id="p256.16"></span>εἰς ἑαυτὸ καταδεχομένου τὴν τροφὴν δροσοειδῶς τοῦ
<span class="lb" data-page="256" data-line="17" id="p256.17"></span>τρεφομένου γίγνεται· ἡ πρόσφυσις δὲ κόλλησίς τίς ἐστι καὶ
<span class="lb" data-page="256" data-line="18" id="p256.18"></span>ἕνωσις· ἐφ’ οἷς ἅπασιν οὐ σμικρὸν ἀγαθὸν εἰς ἐξομοίωσιν ἡ 
<span class="pb" data-page="257" id="p257"></span>
<span class="lb" data-page="257" data-line="1" id="p257.1"></span>ὑγρότης τοῦ τρεφομένου σώματος, ὁμοία τῷ τρέφοντι τὴν
<span class="lb" data-page="257" data-line="2" id="p257.2"></span>σύστασιν ὑπάρχουσα. τὰ δὲ τῆς ἀναδόσεως ὄργανα τοῖς
<span class="lb" data-page="257" data-line="3" id="p257.3"></span>παισὶν εἰ καὶ μὴ σφόδρα ἰσχυρὰ ταῖς ἐνεργείαις ἐστὶν, ἀλλ’
<span class="lb" data-page="257" data-line="4" id="p257.4"></span>ἱκανά γε καὶ οὐδαμῶς ἐνδεῆ. σύμμετρον γὰρ ἤδη σκληρότητα
<span class="lb" data-page="257" data-line="5" id="p257.5"></span>καὶ τόνον αἱ φλέβες ἔχουσιν. αἱ καθεκτικαὶ δὲ δυνάμεις
<span class="lb" data-page="257" data-line="6" id="p257.6"></span>ἀσθενέστεραι τούτοις εἰσὶ, καὶ διὰ τοῦτο ταχέως ἀποκρίνουσιν,
<span class="lb" data-page="257" data-line="7" id="p257.7"></span>ἤν τε βαρύνωνταί ποτε πρός τινος, ἤν τε ἄλλως ἀνιῶνται.
<span class="lb" data-page="257" data-line="8" id="p257.8"></span>ταύταις δ’ ὁμοίως αἱ ἀποκριτικαὶ μέτριαι κατὰ τὴν
<span class="lb" data-page="257" data-line="9" id="p257.9"></span>ἀῤῥωστίαν εἰσί. καίτοι φαίνονται οὐ παισὶ μόνοις, ἀλλὰ καὶ
<span class="lb" data-page="257" data-line="10" id="p257.10"></span>τοῖς ἄλλοις ἅπασιν αἱ καθεκτικαὶ δυνάμεις τῶν ἀποκριτικῶν
<span class="lb" data-page="257" data-line="11" id="p257.11"></span>ἀσθενέστεραι, κᾂν ὁμοίως ἔχωσι, διὰ τὸ πολυχρόνιον τῆς
<span class="lb" data-page="257" data-line="12" id="p257.12"></span>ἐνεργείας. ἐπὶ πλεῖστον μὲν γὰρ αἱ καθεκτικαὶ δυνάμεις ἐνεργοῦσιν,
<span class="lb" data-page="257" data-line="13" id="p257.13"></span>ὡς ἂν κατέχειν ἔργον πεποιημέναι· βραχυχρόνιον δὲ
<span class="lb" data-page="257" data-line="14" id="p257.14"></span>ἔχουσι τὴν ἐνέργειαν αἱ ἐκκριτικαὶ, διώσασθαί τε καὶ ἀποῤῥῖψαι
<span class="lb" data-page="257" data-line="15" id="p257.15"></span>τὸ λυποῦν ἐν πτώσει μιᾷ δυνάμεναι. ὡς οὖν. ἐπὶ
<span class="lb" data-page="257" data-line="16" id="p257.16"></span>τῶν ἐκτὸς ὁ αὐτὸς ἄνθρωπος ἀποῤῥῖψαι τὸ φορτίον ἱκανώτατος
<span class="lb" data-page="257" data-line="17" id="p257.17"></span>ὑπάρχων ἀδυνατεῖ βαστάζειν αὐτὸ δι’ ὅλης
<span class="lb" data-page="257" data-line="18" id="p257.18"></span>ἡμέρας, οὕτω κᾀν τοῖς ἔνδον ὀργάνοις ἀπώσασθαι τὸ λυποῦν 
<span class="pb" data-page="258" id="p258"></span>
<span class="lb" data-page="258" data-line="1" id="p258.1"></span>ἑτοιμότερόν ἐστι τοῦ κατέχειν ἐπιπλέον. οἱ γοῦν
<span class="lb" data-page="258" data-line="2" id="p258.2"></span>παῖδες, ὑπὲρ ὧν ὁ λόγος, ἀλλοιωτικήν μὲν ἔχουσι δύναμιν
<span class="lb" data-page="258" data-line="3" id="p258.3"></span>ἰσχυροτέραν τῶν ἀκμαζόντων, ἑλκτικὴν δὲ τῆς μὲν τῶν
<span class="lb" data-page="258" data-line="4" id="p258.4"></span>ἀκμαζόντων ἀσθενεστέραν, οὐ μὴν ἐλλιπῆ γε πρὸς τὴν ἑαυτῆς
<span class="lb" data-page="258" data-line="5" id="p258.5"></span>χρείαν, τὰς λοιπὰς δὲ δύο τῶν ἀκμαζόντων ἀσθενεστέρας.
<span class="lb" data-page="258" data-line="6" id="p258.6"></span>ἀλλ’ οὐκ ἐξελέγχεται τῆς ἀποκριτικῆς ἡ ἀσθένεια διὰ
<span class="lb" data-page="258" data-line="7" id="p258.7"></span>τὸ βραχυχρόνιον τῆς ὑπηρεσίας. ἐμοῦσι γὰρ καὶ διαχωροῦσι
<span class="lb" data-page="258" data-line="8" id="p258.8"></span>συνεχέστερον τῶν ἀκμαζόντων, οὐ ῥώμῃ τῆς ἀποκριτικῆς,
<span class="lb" data-page="258" data-line="9" id="p258.9"></span>ἀλλ’ ἀῤῥωστίᾳ τῆς καθεκτικῆς. ἐν δὲ ταῖς κατὰ τὴν γαστέρα
<span class="lb" data-page="258" data-line="10" id="p258.10"></span>πέψεσιν, ὅσα μὲν ὑγρὰ καὶ μαλακὰ, παραπλησίως τοῖς
<span class="lb" data-page="258" data-line="11" id="p258.11"></span>ἀκμάζουσιν· ὅσα δὲ σκληρὰ, χεῖρον πέπτουσι. παισὶ μὲν
<span class="lb" data-page="258" data-line="12" id="p258.12"></span>γὰρ ἀτμοειδέστερον τὸ θερμὸν, ἀκμάζουσι δὲ ξηρότερον.
<span class="lb" data-page="258" data-line="13" id="p258.13"></span>καὶ μὲν δὴ καὶ ὅσοις μὲν ὑγρότερόν ἐστι τὸ σῶμα, τῶν
<span class="lb" data-page="258" data-line="14" id="p258.14"></span>θρεψόντων ὑγροτέρων δέονται· οἷς δὲ ξηρότερον, ξηροτέρων.
<span class="lb" data-page="258" data-line="15" id="p258.15"></span>εἴπερ οὖν ἡ πέψις ἀλλοίωσίς ἐστιν εἰς τὴν οἰκείαν
<span class="lb" data-page="258" data-line="16" id="p258.16"></span>τοῖς τρεφομένοις ποιότητα, τοῖς μὲν παισὶν οἰκειότερα τὰ
<span class="lb" data-page="258" data-line="17" id="p258.17"></span>μαλακώτερα καὶ ὑγρότερα τῶν ἐδεσμάτων ἐστί· τοῖς δ’ 
<span class="pb" data-page="259" id="p259"></span>
<span class="lb" data-page="259" data-line="1" id="p259.1"></span>ἀκμάζουσιν οἰκειότερα τὰ σκληρότερα· γέρουσι δὲ πρὸς
<span class="lb" data-page="259" data-line="2" id="p259.2"></span>ἁπάσας σχεδόν τι τὰς ἐνεργείας κακῶς διάκειται τὸ σῶμα·
<span class="lb" data-page="259" data-line="3" id="p259.3"></span>ξηρότερόν τε γάρ ἐστι πολὺ πλέον ἢ τοῖς ἀκμάζουσι καὶ
<span class="lb" data-page="259" data-line="4" id="p259.4"></span>μόνοις ψυχρόν. οὔτ’ οὖν πέττουσι καλῶς ἐνδείᾳ θερμότητος
<span class="lb" data-page="259" data-line="5" id="p259.5"></span>οὔτε τρέφονται διὰ ξηρότητά τε ἅμα καὶ τῆς ἀλλοιωτικῆς
<span class="lb" data-page="259" data-line="6" id="p259.6"></span>δυνάμεως ἀῤῥωστίαν· ἥ τ’ ἀνάδοσις αὐτοῖς οἷον ὑπὸ
<span class="lb" data-page="259" data-line="7" id="p259.7"></span>ναρκώντων ἤδη διὰ ψυχρότητα τῶν ὀργάνων ἀποτελεῖται
<span class="lb" data-page="259" data-line="8" id="p259.8"></span>βραδεῖά τε ἅμα καὶ ἀσθενής· αἵ τ’ ἀποκρίσεις, ὅσαι μὲν
<span class="lb" data-page="259" data-line="9" id="p259.9"></span>ὀλιγοχρόνιοι, τὴν ἀῤῥωστίαν οὐκ ἐξελέγχουσι τῆς δυνάμεως·
<span class="lb" data-page="259" data-line="10" id="p259.10"></span>ὅσαι δὲ πολυχρονιώτεραι, κακῶς ἐπιτελοῦνται.
<span class="lb" data-page="259" data-line="11" id="p259.11"></span>πρὸς δὲ τὰς πρακτικὰς ἐνεργείας τὸ μὲν ξηρὸν καὶ θερμὸν
<span class="lb" data-page="259" data-line="12" id="p259.12"></span>ὄργανον ἐπιτηδειότερόν ἐστι· τὸ δὲ ὑγρὸν καὶ ψυχρὸν
<span class="lb" data-page="259" data-line="13" id="p259.13"></span>ἀσθενέστερον· ἐν τῷ μέσῳ δ’ ἀμφοῖν αἱ λοιπαὶ
<span class="lb" data-page="259" data-line="14" id="p259.14"></span>δύο συζυγίαι καθεστήκασι. κατὰ μὲν οὖν τὰς ἡλικίας
<span class="lb" data-page="259" data-line="15" id="p259.15"></span>οὐκ ἂν εὕροις ὑγρὸν καὶ ψυχρὸν σῶμα· τὸ γὰρ <span class="milestone ed2page" data-n="102" data-unit="ed2page" id="ed2page.102"></span>τῶν
<span class="lb" data-page="259" data-line="16" id="p259.16"></span>γερόντων ἐδείχθη ψυχρὸν καὶ ξηρόν. ἐν δὲ ταῖς μοχθηραῖς
<span class="lb" data-page="259" data-line="17" id="p259.17"></span>κράσεσιν, ὅσαι τε κατὰ φύσιν ἑκάστῳ τὴν ἰδέαν εἰσὶ καὶ ὅσαι
<span class="lb" data-page="259" data-line="18" id="p259.18"></span>κατ’ ἐπικτήτους γίγνονται διαθέσεις· οἷον αὐτίκα φρενῖτις ﻿
<span class="pb" data-page="260" id="p260"></span>
<span class="lb" data-page="260" data-line="1" id="p260.1"></span>μὲν ξηρὸν καὶ θερμόν ἐστι νόσημα. καὶ διὰ τοῦτο ταῖς
<span class="lb" data-page="260" data-line="2" id="p260.2"></span>πρακτικαῖς ἐνεργείαις εὐρωστότατον· ὁ δὲ λήθαργος ἄῤῥωστον,
<span class="lb" data-page="260" data-line="3" id="p260.3"></span>ὑγρότητι δαψιλεῖ τε καὶ ψυχρᾷ διαβρέχων τὰ μόρια.
<span class="lb" data-page="260" data-line="4" id="p260.4"></span>τοιοῦτον δέ τι καὶ τὸ τῶν ὑδέρων ἐστὶ γένος, καὶ
<span class="lb" data-page="260" data-line="5" id="p260.5"></span>μάλιστα τῶν λευκοφλεγματιῶν τε καὶ ἀνὰ σάρκα. καὶ
<span class="lb" data-page="260" data-line="6" id="p260.6"></span>πανταχοῦ δὲ τὸ ψυχρὸν ἀσθενέστερόν τε καὶ ναρκῶδές ἐστιν,
<span class="lb" data-page="260" data-line="7" id="p260.7"></span>ἄν τε μετὰ ξηρότητος, ἄν τε μεθ’ ὑγρότητος ᾖ. κατὰ δὲ τὸν
<span class="lb" data-page="260" data-line="8" id="p260.8"></span>αὐτὸν τρόπον αἱ καθεκτικαὶ τῶν φυσικῶν δυνάμεων εὐρωστότεραι
<span class="lb" data-page="260" data-line="9" id="p260.9"></span>μὲν ἐπὶ ξηροτέροις τε καὶ θερμοτέροις ὀργάνοις,
<span class="lb" data-page="260" data-line="10" id="p260.10"></span>ἀῤῥωστότεραι δὲ ἐφ’ ὑγροτέροις καὶ ψυχροτέροις,
<span class="lb" data-page="260" data-line="11" id="p260.11"></span>εἴτ’ ἐκ γενετῆς εἰσιν, εἴτ’ ἄλλως ἐπιγένοιντο. προσέχειν
<span class="lb" data-page="260" data-line="12" id="p260.12"></span>δὲ τὸν νοῦν χρὴ ἐφ’ ἑκάστου μορίου τῷ ποσῷ τῆς ἀμετρίας,
<span class="lb" data-page="260" data-line="13" id="p260.13"></span>οἷον αὐτίκα νεῦρα μὲν καὶ τένοντας καὶ μῦς
<span class="lb" data-page="260" data-line="14" id="p260.14"></span>καὶ συνδέσμους εἰς ὅσον ξηροτέρους, εἰς τοσοῦτον καὶ
<span class="lb" data-page="260" data-line="15" id="p260.15"></span>ῥωμαλεωτέρους ὑπάρχειν ἀναγκαῖον, ἄχρι τῆς ἀμετρίας ἐκείνης,
<span class="lb" data-page="260" data-line="16" id="p260.16"></span>ἐν ᾗ δυσκαμπεῖς τε γίγνονται διὰ σκληρότητα καὶ
<span class="lb" data-page="260" data-line="17" id="p260.17"></span>οἷον κραῦροι διὰ ξηρότητα. σπάσμασι γὰρ οὕτως ἁλίσκονται.
<span class="lb" data-page="260" data-line="18" id="p260.18"></span>τὰ δ’ αὖ φυσικὰ τῶν ὀργάνων εἰς ὅσον μὲν 
<span class="pb" data-page="261" id="p261"></span>
<span class="lb" data-page="261" data-line="1" id="p261.1"></span>ὑγρότερα, τρέφεσθαι βελτίω, κᾂν ἐσχάτως ὑγρὰ ταῖς κράσεσιν
<span class="lb" data-page="261" data-line="2" id="p261.2"></span>ὑπάρχῃ· πρὸς δὲ τὰς πέψεις οὔτε βελτίω σφῶν
<span class="lb" data-page="261" data-line="3" id="p261.3"></span>αὐτῶν οὔτε τῶν ξηροτέρων, εἰ καὶ ὁμοίως εἴη θερμὰ,
<span class="lb" data-page="261" data-line="4" id="p261.4"></span>πλὴν εἴ γε τροφὴν ξηρὰν δοίης ὀργάνῳ ξηρῷ καὶ αὐχμώδει,
<span class="lb" data-page="261" data-line="5" id="p261.5"></span>μὴ μίξας ὑγρότητος αὐτῇ δαψιλοῦς. εἰς δὲ τὰς ἀναδόσεις
<span class="lb" data-page="261" data-line="6" id="p261.6"></span>τε καὶ τὰς ἀποκρίσεις τὰ λίαν σκληρὰ σώματα
<span class="lb" data-page="261" data-line="7" id="p261.7"></span>μοχθηρά· καὶ γὰρ καὶ διαστέλλεται καὶ συστέλλεται χαλεπώτερον,
<span class="lb" data-page="261" data-line="8" id="p261.8"></span>ὧν τὸ μὲν ὁλκὴν ἐργάζεται, τὸ δὲ ἔκκρισιν.
<span class="lb" data-page="261" data-line="9" id="p261.9"></span>ἴνα δὲ καὶ εἰς ὀλίγους ἀποβλέπῃ τις σκοποὺς, ἐν κεφαλαίοις
<span class="lb" data-page="261" data-line="10" id="p261.10"></span>διαιρήσω τὸ πᾶν. αἱ μὲν τῆς θερμασίας αὐξήσεις
<span class="lb" data-page="261" data-line="11" id="p261.11"></span>ἀλλοιοῦσιν ἱκανώτερον ἄχρι περ ἂν εἰς τοσοῦτον ἥκωσιν
<span class="lb" data-page="261" data-line="12" id="p261.12"></span>ἰσχύος, ὡς μηδέπω συντήκειν· τότε γὰρ πρῶτον εἰς
<span class="lb" data-page="261" data-line="13" id="p261.13"></span>ἅπαν ἄχρηστοι· αἱ δὲ ψυχρότητες εἰς οὐδεμίαν ἐνέργειαν
<span class="lb" data-page="261" data-line="14" id="p261.14"></span>χρησταί· ξηρότητες δὲ εἰς ῥώμην καὶ τόνον, ἄχρι τοῦ
<span class="lb" data-page="261" data-line="15" id="p261.15"></span>μηδέπω δυσκίνητα μηδὲ εὔρηκτα ποιεῖν· ὑγρότητες δὲ εἰς
<span class="lb" data-page="261" data-line="16" id="p261.16"></span>μὲν τὰς θρέψεις ἐπιτηδειόταται, πρὸς δὲ τὰς ἄλλας ἐνεργείας
<span class="lb" data-page="261" data-line="17" id="p261.17"></span>ἐναντιώταται, πλὴν αὐξήσεως, εἰς ταύτην δὲ πλέον
<span class="lb" data-page="261" data-line="18" id="p261.18"></span>ἢ κατὰ τὴν θρέψιν ὑπάρχουσι χρησταὶ, διατείνεσθαί τε 
<span class="pb" data-page="262" id="p262"></span>
<span class="lb" data-page="262" data-line="1" id="p262.1"></span>καὶ διαφυσᾶσθαι πάντῃ δεομένων ἑτοιμότατα τῶν μελλόντων
<span class="lb" data-page="262" data-line="2" id="p262.2"></span>αὐξηθήσεσθαι καλῶς. 
</p>
</section>
<section id="s3.11" title="Chapter 3.11">
<p>
<span class="lb" data-page="262" data-line="3" id="p262.3"></span>Ἤρκει μὲν ἴσως ἐνταῦθά που καταπαύειν
<span class="lb" data-page="262" data-line="4" id="p262.4"></span>ἤδη τὴν πραγματείαν· ὡς γὰρ κᾀν τοῖς ἔμπροσθεν εἶπον,
<span class="lb" data-page="262" data-line="5" id="p262.5"></span>οὐχ ὑπὲρ τοῦ πάντα τὰ κατὰ μέρος ἐπελθεῖν, ἀλλ’ ἕνεκα
<span class="lb" data-page="262" data-line="6" id="p262.6"></span>τοῦ γυμνάσαι τοὺς φιλομαθεῖς ἐπὶ πλειόνων παραδειγμάτων,
<span class="lb" data-page="262" data-line="7" id="p262.7"></span>εἰς πολλὰ συμπτωμάτων εἴδη τε καὶ γένη τὸν λόγον
<span class="lb" data-page="262" data-line="8" id="p262.8"></span>ἤγαγον· χωροῦντος δ’ ἔτι τοῦ κατὰ τὸ γράμμα μεγέθους,
<span class="lb" data-page="262" data-line="9" id="p262.9"></span>εἰρήσεταί τι καὶ περὶ τῶν παραλελειμμένων. εἴτε
<span class="lb" data-page="262" data-line="10" id="p262.10"></span>γὰρ ἐκ ῥινῶν, εἴτ’ ἐξ ὤτων, εἴτ’ ἐξ ὑπερώας, εἴτ’ ἐξ
<span class="lb" data-page="262" data-line="11" id="p262.11"></span>ὀφθαλμῶν, εἴτ’ ἐκ φάρυγγος, εἴτ’ ἐκ μήτρας, εἴτ’ <span class="milestone ed1page" data-n="247" data-unit="ed1page" id="ed1page.247"></span>ἐξ
<span class="lb" data-page="262" data-line="12" id="p262.12"></span>ὅτου δὴ τῶν ἄλλων ἁπάντων ἐκκρίνοιτό τι, τό τε ποσὸν
<span class="lb" data-page="262" data-line="13" id="p262.13"></span>ἐν αὐτοῖς σκοπεῖσθαι προσήκει καὶ τὸ ποιὸν, ἔτι τε τὸν
<span class="lb" data-page="262" data-line="14" id="p262.14"></span>τρόπον τῆς ἐκκρίσεως εἰς τὰς εἰρημένας αἰτίας ἀναγαγόντα.
<span class="lb" data-page="262" data-line="15" id="p262.15"></span>πάντα γὰρ εὑρεθήσεται τὰ συμπτώματα διά τε
<span class="lb" data-page="262" data-line="16" id="p262.16"></span>τὰς δυσκρασίας γιγνόμενα τῶν ὁμοιομερῶν καὶ τὰ νοσήματα
<span class="lb" data-page="262" data-line="17" id="p262.17"></span>τῶν ὀργανικῶν, ἔτι τε τῆς <span class="milestone ed2page" data-n="103" data-unit="ed2page" id="ed2page.103"></span>ὕλης αὐτῆς τὸ
<span class="lb" data-page="262" data-line="18" id="p262.18"></span>ποιόν τε καὶ ποσόν. οἷον αὐτίκα καὶ κατάῤῥου καὶ κορύζης 
<span class="pb" data-page="263" id="p263"></span>
<span class="lb" data-page="263" data-line="1" id="p263.1"></span>αἴτιος ὁ ἐγκέφαλος, ἐν μὲν ταῖς ψύξεσιν ὡς ὁμοιομερὴς
<span class="lb" data-page="263" data-line="2" id="p263.2"></span>εἰς δυσκρασίαν ἀγόμενος, ὁμοίως δὲ κᾀν ταῖς ἐκκαύσεσιν·
<span class="lb" data-page="263" data-line="3" id="p263.3"></span>ὡς ὀργανικὸς δὲ, πληρούμενος. ὁποῖον οὖν ἡ
<span class="lb" data-page="263" data-line="4" id="p263.4"></span>διάῤῥοια πάθος ἐν τῇ γαστρὶ κατὰ δυσπεψίαν γίγνεται,
<span class="lb" data-page="263" data-line="5" id="p263.5"></span>τοιοῦτον ἑκάτερον τῶν εἰρημένων ἐν ἐγκεφάλῳ· κατάῤῥουν
<span class="lb" data-page="263" data-line="6" id="p263.6"></span>μὲν ὀνομαζόντων ἡμῶν, ἐπειδὰν εἰς τὸ στόμα καταῤῥέῃ
<span class="lb" data-page="263" data-line="7" id="p263.7"></span>τὸ περίττωμα· κόρυζαν δὲ, ἐπειδὰν εἰς τὰς ῥῖνας· ὁ δὲ
<span class="lb" data-page="263" data-line="8" id="p263.8"></span>βράγχος ἐπὶ κατάῤῥοις γίγνεται, διαβραχείσης τῆς φάρυγγος.
<span class="lb" data-page="263" data-line="9" id="p263.9"></span>εἰ δὲ εἰς τὸν γαργαρεῶνα κατασκήψειε τὸ ῥεῦμα,
<span class="lb" data-page="263" data-line="10" id="p263.10"></span>ἤτοι τὴν καλουμένην ἐν αὐτῷ σταφυλὴν ἐγέννησεν, ἢ ἄλλως
<span class="lb" data-page="263" data-line="11" id="p263.11"></span>εἰς ὄγκον ἔγειρεν αὐτόν· εἰ δὲ εἰς τοὺς ἑκατέρωθεν
<span class="lb" data-page="263" data-line="12" id="p263.12"></span>ἀντικειμένους ἀλλήλοις ἀδένας ἐν τῷ πέρατι τοῦ στόματος,
<span class="lb" data-page="263" data-line="13" id="p263.13"></span>ἀντιάδας· εἰ δὲ εἰς τὰ τούτων ἐχόμενα, παρίσθμια.
<span class="lb" data-page="263" data-line="14" id="p263.14"></span>καταφέρεται δὲ καὶ εἰς τὴν γαστέρα τὸ ἀπὸ τῆς κεφαλῆς
<span class="lb" data-page="263" data-line="15" id="p263.15"></span>ῥεῦμα καὶ εἰς τὴν τραχεῖαν ἀρτηρίαν, ἑκατέροις μεγάλως
<span class="lb" data-page="263" data-line="16" id="p263.16"></span>λυμαινόμενον. ἀλλὰ τὰς μὲν ἐκ τῶν τοιούτων ῥευμάτων
<span class="lb" data-page="263" data-line="17" id="p263.17"></span>βλάβας ἄλλοι τε πρὸ ἡμῶν ἐπιμελέστερον ἐξήγηνται καὶ
<span class="lb" data-page="263" data-line="18" id="p263.18"></span>ἡμεῖς ἐροῦμεν ἐπὶ πλέον ὑπὲρ αὐτῶν ἐν τοῖς θεραπευτικοῖς·
<span class="lb" data-page="263" data-line="19" id="p263.19"></span>ὑπὲρ δὲ τῶν πνεύμονός τε καὶ θώρακος ἀναπτυομένων 
<span class="pb" data-page="264" id="p264"></span>
<span class="lb" data-page="264" data-line="1" id="p264.1"></span>ἤδη φθάνομεν ἐν τοῖς περὶ κρίσεων εἰρηκότες. οὐ
<span class="lb" data-page="264" data-line="2" id="p264.2"></span>μὴν οὐδὲ τὰ περὶ τὴν τῶν καταμηνίων ἐπίσχεσιν, ἢ μοχθηρὰν
<span class="lb" data-page="264" data-line="3" id="p264.3"></span>ἀπόκρισιν ἁπάντων τῶν ἐκ τῆς μήτρας, ἔτι χαλεπὸν
<span class="lb" data-page="264" data-line="4" id="p264.4"></span>ἐξευρεῖν, εἰς τοὺς ὁμοίους ἀναφέροντα σκοπούς.
<span class="lb" data-page="264" data-line="5" id="p264.5"></span>καί τοι γὰρ αὐτῆς τῆς μήτρας τὸ σῶμα πυκνὸν καὶ σκληρὸν
<span class="lb" data-page="264" data-line="6" id="p264.6"></span>ὑπάρχον, αἴτιον ἐπισχέσεως ἔσται, φύσει μὲν τοιοῦτον
<span class="lb" data-page="264" data-line="7" id="p264.7"></span>γεγονὸς, ὡς μηδ’ ὅλως μηδέποτε καθαρθῆναι, πλὴν
<span class="lb" data-page="264" data-line="8" id="p264.8"></span>εἰ φαρμάκοις τε καὶ χρόνῳ πολλῷ τις αὐτὸ μετακοσμήσειεν
<span class="lb" data-page="264" data-line="9" id="p264.9"></span>ἐπὶ τὸ βέλτιον· ἐν χρόνῳ δέ τινι, κατ’ ἐκείνην
<span class="lb" data-page="264" data-line="10" id="p264.10"></span>τὴν διάθεσιν, ἥ τις ἂν ἑκάστοτε τύχῃ τὰς ὑστέρας καταλαβοῦσα.
<span class="lb" data-page="264" data-line="11" id="p264.11"></span>καὶ ἡ τῶν φλεβῶν δὲ στενότης εὐθέως ἐξ
<span class="lb" data-page="264" data-line="12" id="p264.12"></span>ἀρχῆς συγγεννᾶται, μοχθηρῶς διαπλασθέντος ταύτῃ τοῦ
<span class="lb" data-page="264" data-line="13" id="p264.13"></span>θήλεος· ἀνάλογον δ’ αὐτῇ καὶ ἡ ἐκ τῶν περικειμένων
<span class="lb" data-page="264" data-line="14" id="p264.14"></span>ἐν τοῖς ἀγγείοις θλίψις ἐστὶν, ὅταν ἀμέτρως παχυνθῇ
<span class="lb" data-page="264" data-line="15" id="p264.15"></span>τὸ σῶμα. ἡ δὲ δυσκρασία τῆς ὑστέρας καὶ φύσει καὶ
<span class="lb" data-page="264" data-line="16" id="p264.16"></span>κατὰ διαθέσεις τινὰς γίγνεται, καθάπερ ἡ πυκνότης.
<span class="lb" data-page="264" data-line="17" id="p264.17"></span>ἔσται δέ ποτε καὶ διὰ τὴν ὕλην αὐτὴν ἐπίσχεσις τῶν καταμηνίων,
<span class="lb" data-page="264" data-line="18" id="p264.18"></span>ὅταν ἤτοι παχὺ τὸ κενούμενον, ἢ γλίσχρον ﻿
<span class="pb" data-page="265" id="p265"></span>
<span class="lb" data-page="265" data-line="1" id="p265.1"></span>γένηται. καὶ μέν γε καὶ εἰ αὐτὸ μὲν εἴη χρηστὸν, ἔμφραξις
<span class="lb" data-page="265" data-line="2" id="p265.2"></span>δέ τις ἐν τοῖς καθήκουσιν εἰς τὰς μήτρας ἀγγείοις
<span class="lb" data-page="265" data-line="3" id="p265.3"></span>ἐκ τῶν τοιούτων χυμῶν φθάνει γεγενημένη, καὶ οὕτως
<span class="lb" data-page="265" data-line="4" id="p265.4"></span>ἐπισχεθήσεται τὸ καταμήνιον. ἀλλὰ διὰ τὸ σύμπαν σῶμα
<span class="lb" data-page="265" data-line="5" id="p265.5"></span>ποτὲ μὲν οὐδ’ ὅλως καθαρθήσεται τὸ θῆλυ, ποτὲ δ’
<span class="lb" data-page="265" data-line="6" id="p265.6"></span>ἔλαττον, ἢ πλέον, ἢ μοχθηρόν· οὐδ’ ὅλως μὲν, ἐπί τε
<span class="lb" data-page="265" data-line="7" id="p265.7"></span>γυμνασίοις πλείοσι καὶ διαίτῃ λεπτῇ, καὶ τῇ πρὸς ἄλλα
<span class="lb" data-page="265" data-line="8" id="p265.8"></span>μόρια ῥοπῇ τῶν χυμῶν· διὰ τὰ αὐτὰ δὲ ταῦτα μετριώτερα
<span class="lb" data-page="265" data-line="9" id="p265.9"></span>γενόμενα τοῦ κατὰ φύσιν, ἔλαττον· ἐπιπλέον δὲ,
<span class="lb" data-page="265" data-line="10" id="p265.10"></span>διά τε μακρὰν ἡσυχίαν καὶ δίαιταν ἁδράν. ἀλλὰ καὶ
<span class="lb" data-page="265" data-line="11" id="p265.11"></span>τὰ μοχθηρὰ διὰ τῶν ὑστερῶν ῥεύματα, καλεῖται δὲ τὸ
<span class="lb" data-page="265" data-line="12" id="p265.12"></span>σύμπτωμα ῥοῦς γυναικεῖος, ἐκκαθαιρομένου κατὰ τοῦτο
<span class="lb" data-page="265" data-line="13" id="p265.13"></span>τὸ μόριον ἅπαντος τοῦ σώματος γίγνεται. τοιοῦτον δ’
<span class="lb" data-page="265" data-line="14" id="p265.14"></span>ἐστὶ τὴν ἰδέαν ἑκάστοτε τὸ κενούμενον, οἷον καὶ τὸ
<span class="lb" data-page="265" data-line="15" id="p265.15"></span>πλεονάζον ἐν τῷ ζώῳ· τὸ μὲν ἐρυθρὸν, ἰχὼρ αἵματος·
<span class="lb" data-page="265" data-line="16" id="p265.16"></span>ἕτερον δὲ λευκὸν, ἀπὸ φλέγματος· ὠχρὸν δὲ ἄλλο, τὸ
<span class="lb" data-page="265" data-line="17" id="p265.17"></span>πικρόχολον, ἄλλο δὲ ὑδατῶδες, καὶ ὀῤῥῶδες ἄλλο. ἔξωθεν
<span class="lb" data-page="265" data-line="18" id="p265.18"></span>δὲ τούτων ἐστὶ κένωσις τῶν ἐκ μήτρας μοχθηρὰ, 
<span class="pb" data-page="266" id="p266"></span>
<span class="lb" data-page="266" data-line="1" id="p266.1"></span>διά τι πάθος ἐν αὐτῇ γεγονός· ἔξωθεν δὲ καὶ ἡ τοιαύτη
<span class="lb" data-page="266" data-line="2" id="p266.2"></span>τῶν καταμηνίων ἐπίσχεσις, ὅταν μήτε δι’ ἔνδειαν αἵματος,
<span class="lb" data-page="266" data-line="3" id="p266.3"></span>ὡς ἐπί τε γυμνασίοις πλείοσιν εἴρηται καὶ λεπτῇ<span class="milestone ed2page" data-n="104" data-unit="ed2page" id="ed2page.104"></span>
<span class="lb" data-page="266" data-line="4" id="p266.4"></span>διαίτῃ, μήτε διὰ πάθος ἐν τῇ μήτρᾳ γεγονὸς, ἀλλ’ ἐνίοτε
<span class="lb" data-page="266" data-line="5" id="p266.5"></span>διὰ τὴν ῥώμην, εἰς ἕτερα μόρια κατασκήψαντος τοῦ
<span class="lb" data-page="266" data-line="6" id="p266.6"></span>αἵματος, αἱ κατὰ τὰς μήτρας ἴσχωνται καθάρσεις. ἀλλ’
<span class="lb" data-page="266" data-line="7" id="p266.7"></span>ὡς ἀρτίως εἶπον, οὐδὲν οἶμαι χαλεπὸν, ἐπὶ πολλῶν ἤδη
<span class="lb" data-page="266" data-line="8" id="p266.8"></span>γεγυμνασμένον ἕκαστον τῶν ὁμιλούντων τοῖσδε τοῖς ὑπομνήμασι
<span class="lb" data-page="266" data-line="9" id="p266.9"></span>καὶ αὐτὸν ἐξευρίσκειν τὰ τοιαῦτα. καὶ γὰρ ὅτι
<span class="lb" data-page="266" data-line="10" id="p266.10"></span>διὰ τὰ τῆς μήτρας ἴδια νοσήματα, τά τε κατὰ τὰ κέρατα
<span class="lb" data-page="266" data-line="11" id="p266.11"></span>συνιστάμενα καὶ τὰ κατὰ τὸν τράχηλον, ἔτι τε
<span class="lb" data-page="266" data-line="12" id="p266.12"></span>καὶ καθ’ ὅλον τὸ κύτος, ἐνίοτε μὲν ἤτοι πλείονα τῶν
<span class="lb" data-page="266" data-line="13" id="p266.13"></span>πρόσθεν, ἢ ἐλάττονα φέρεται τὰ καταμήνια, ποτὲ δὲ
<span class="lb" data-page="266" data-line="14" id="p266.14"></span>οὐδ’ ὅλως, ἢ μοχθηρὰ, παντί που δῆλον, κατὰ τοῦτό
<span class="lb" data-page="266" data-line="15" id="p266.15"></span>που γένος ἐν τῇ τοῦ λόγου διαιρέσει καὶ τῶν ἀτρήτων
<span class="lb" data-page="266" data-line="16" id="p266.16"></span>εὑρισκομένων. οὕτω δὲ καὶ ὁ καλούμενος πριαπισμὸς
<span class="lb" data-page="266" data-line="17" id="p266.17"></span>οἴδησίς τε καὶ διαφύσησις ἀκούσιός ἐστι τοῦ τῶν ἀῤῥένων
<span class="lb" data-page="266" data-line="18" id="p266.18"></span>αἰδοίου, φυσώδους πνεύματος ἔκγονον σύμπτωμα. 
<span class="pb" data-page="267" id="p267"></span>
<span class="lb" data-page="267" data-line="1" id="p267.1"></span>καὶ μὴν καὶ αἱ γονόῤῥοιαι, χωρὶς μὲν τοῦ συνεντείνεσθαι
<span class="lb" data-page="267" data-line="2" id="p267.2"></span>τὸ αἰδοῖον, ἀῥῥωστίᾳ τῆς καθεκτικῆς δυνάμεως τῆς ἐν
<span class="lb" data-page="267" data-line="3" id="p267.3"></span>τοῖς σπερματικοῖς ἀγγείοις· ἐντεινομένου δέ πως, οἷον
<span class="lb" data-page="267" data-line="4" id="p267.4"></span>σπασμῷ τινι παραπλήσιον πασχόντων ἐπιτελοῦνται. 
</p>
</section>
<section id="s3.12" title="Chapter 3.12">
<p>
<span class="lb" data-page="267" data-line="5" id="p267.5"></span>Οὐκ οὖν ἔτι χρὴ περὶ τῶν τοιούτων
<span class="lb" data-page="267" data-line="6" id="p267.6"></span>διέρχεσθαι, μεταβάντας δ’ ἐπὶ τὸ λοιπὸν γένος τῶν συμπτωμάτων,
<span class="lb" data-page="267" data-line="7" id="p267.7"></span>οὐ πολλοῦ δεόμενον οὐδ’ αὐτὸ λόγου διὰ τὰ
<span class="lb" data-page="267" data-line="8" id="p267.8"></span>προειρημένα περὶ τῶν ἑπομένων ἀλλήλοις συμπτωμάτων,
<span class="lb" data-page="267" data-line="9" id="p267.9"></span>καταπαύειν ἤδη τὴν πραγματείαν ἐνταῦθα. χρώματα μὲν
<span class="lb" data-page="267" data-line="10" id="p267.10"></span>οὖν ὑπαλλαχθήσεται, συνελόντι μὲν εἰπεῖν, διὰ τοὺς χυμοὺς
<span class="lb" data-page="267" data-line="11" id="p267.11"></span>ἐξισταμένους τῆς κατὰ φύσιν ἰδέας, ἢ ὑπονοστοῦντας εἰς τὸ
<span class="lb" data-page="267" data-line="12" id="p267.12"></span>βάθος, ἢ οἷον ἐπικλύζοντας τὸ δέρμα· κατὰ μέρος δὲ, διὰ
<span class="lb" data-page="267" data-line="13" id="p267.13"></span>τὰς τοὺς χυμοὺς ἀναγκαζούσας αἰτίας εἰς τὰς τοιαύτας ἀφικνεῖσθαι
<span class="lb" data-page="267" data-line="14" id="p267.14"></span>κινήσεις τε καὶ διαθέσεις. ἔστι δὲ δήπου τὰ πάθη
<span class="lb" data-page="267" data-line="15" id="p267.15"></span>τὰ ψυχικὰ καὶ τοῦ περιέχοντος ἡμᾶς ἀέρος αἱ εἰς θερμότητά
<span class="lb" data-page="267" data-line="16" id="p267.16"></span>τε καὶ ψυχρότητα μεταβολαί. καὶ αὐτοῦ τοῦ σώματος γὰρ
<span class="lb" data-page="267" data-line="17" id="p267.17"></span>αἱ διαθέσεις, ἢ θερμότερον ἴσχοντος, ἢ ψυχρότερον, ἢ ἔλαττον,
<span class="lb" data-page="267" data-line="18" id="p267.18"></span>ἢ πλέον, ἢ ὠθούμενον ἐκτὸς, ἢ ἀντισπώμενον ἔσω τὸ 
<span class="pb" data-page="268" id="p268"></span>
<span class="lb" data-page="268" data-line="1" id="p268.1"></span>αἷμα. τούτου δ’ ἐστὶ τοῦ γένους καὶ ἡ κακοχυμία πᾶσα,
<span class="lb" data-page="268" data-line="2" id="p268.2"></span>κατὰ τὴν ἑαυτῆς ἰδέαν ἀλλοιοῦσα καὶ τὴν ἅπαντος τοῦ σώματος
<span class="lb" data-page="268" data-line="3" id="p268.3"></span>χροιὰν, ἐν ἰκτέροις τε καὶ ὑδέροις καὶ ἐλέφασι καὶ σπληνὸς
<span class="lb" data-page="268" data-line="4" id="p268.4"></span>καὶ ἥπατος ἀτονίαις. ἀνάλογον δὲ καὶ αἱ καθ’ ὁτιοῦν
<span class="lb" data-page="268" data-line="5" id="p268.5"></span>μόριον ἄχροιαι συστήσονται. τὰ δὲ κατὰ φύσιν ὑπαλλαχθήσεται
<span class="lb" data-page="268" data-line="6" id="p268.6"></span>σχήματα, πληρουμένων ἀμετρότερον, ἢ κενουμένων τῶν
<span class="lb" data-page="268" data-line="7" id="p268.7"></span>μορίων, ἢ τῆς οἰκείας χώρας μεθισταμένων, ἢ παρασπωμένων.
<span class="lb" data-page="268" data-line="8" id="p268.8"></span>αἰτίαι δὲ δήπου καθ’ ἕκαστον αὐτῶν πλείους εἰσὶν, ἃς
<span class="lb" data-page="268" data-line="9" id="p268.9"></span>οὐδὲν ἔτι χαλεπὸν ἐξευρίσκειν, ὅτῳ μὴ παρέργως ἀνεγνώσθη
<span class="lb" data-page="268" data-line="10" id="p268.10"></span>τὰ πρόσθεν. οὕτω δὲ καὶ τὰς τῶν δυσωδιῶν αἰτίας, ἢ μαλακοτήτων,
<span class="lb" data-page="268" data-line="11" id="p268.11"></span>ἢ σκληροτήτων, ἢ τῶν ἄλλων ὅσα τούτοις ἀνάλογόν
<span class="lb" data-page="268" data-line="12" id="p268.12"></span>ἐστιν, οὐ χαλεπὸν ἐξευρίσκειν, ἀπὸ τῶν προειρημένων
<span class="lb" data-page="268" data-line="13" id="p268.13"></span>ὁρμώμενον. οὐ μὴν ἀλλὰ καὶ κατὰ τὸ τελευταῖον ἤδη μοι
<span class="lb" data-page="268" data-line="14" id="p268.14"></span>μέρος εἴρηται τοῦ συγγράμματος, ὃ περὶ τῆς τῶν συμπτωμάτων
<span class="lb" data-page="268" data-line="15" id="p268.15"></span>διαφορᾶς ἐπιγέγραπται. οὔκουν ἔτι χρὴ μηκύνειν
<span class="lb" data-page="268" data-line="16" id="p268.16"></span>ὑπὲρ τῶν αὐτῶν, ἀλλ’ ἐν τῷδε τῶν ἐν τοῖς συμπτώμασιν
<span class="lb" data-page="268" data-line="17" id="p268.17"></span>αἰτίων ἡ πραγματεία τέλος ἐχέτω, τοῦτο ἔτι μόνον προσθέντων
<span class="lb" data-page="268" data-line="18" id="p268.18"></span>ἡμῶν, ὅπερ ἀνεβαλλόμην ἐν τῷ περὶ τῆς τῶν συμπτωμάτων ﻿
<span class="pb" data-page="269" id="p269"></span>
<span class="lb" data-page="269" data-line="1" id="p269.1"></span>διαφορᾶς ἐπιδείξειν ἐνταῦθα, τὸ τινὰ μὲν ἐξ ἀνάγκης
<span class="lb" data-page="269" data-line="2" id="p269.2"></span>ἀλλήλοις ἕπεσθαι συμπτώματα, τινὰ δὲ οὐκ ἐξ ἀνάγκης,<span class="milestone ed1page" data-n="248" data-unit="ed1page" id="ed1page.248"></span>
<span class="lb" data-page="269" data-line="3" id="p269.3"></span>
<span class="milestone ed2page" data-n="105" data-unit="ed2page" id="ed2page.105"></span>ὅπερ οὐδ’ αὐτό μοι δοκεῖ δεήσεσθαι λόγου μακροῦ·
<span class="lb" data-page="269" data-line="4" id="p269.4"></span>ἀρκέσει δ’ ὡς ὑφ’ ἑνὸς παραδείγματος ἐπιδείξαντα τὴν μέθοδον
<span class="lb" data-page="269" data-line="5" id="p269.5"></span>αὐτοῦ, παραιτήσασθαι τὸ πλῆθος τῶν κατὰ μέρος.
<span class="lb" data-page="269" data-line="6" id="p269.6"></span>κελεύω δή σε σκοπεῖσθαι, πότερον ὑπὸ μιᾶς αἰτίας ἐπιτελεῖται
<span class="lb" data-page="269" data-line="7" id="p269.7"></span>τὸ γιγνόμενον, ἢ πλειόνων. εἰ μὲν γὰρ ὑπὸ μιᾶς, ἐξ
<span class="lb" data-page="269" data-line="8" id="p269.8"></span>ἀνάγκης ἀκολουθήσει τῷ ποιοῦντι, πλειόνων δ’ εἰς γένεσιν
<span class="lb" data-page="269" data-line="9" id="p269.9"></span>δεόμενον, οὐκ ἐξ ἀνάγκης. αὕτη μὲν οὖν ἐπὶ πάντων
<span class="lb" data-page="269" data-line="10" id="p269.10"></span>πραγμάτων ἡ μέθοδος κοινή. κατὰ δὲ τὸν αὐτὸν τρόπον
<span class="lb" data-page="269" data-line="11" id="p269.11"></span>χρή σε κᾀπὶ τῶν συμπτωμάτων σκοπεῖσθαι. εἰ μὲν ἓν ἐφ’
<span class="lb" data-page="269" data-line="12" id="p269.12"></span>ἑνὶ γίγνοιτο, τὴν ἀκολουθίαν ἀναγκαίαν ἕξει· προσιόντων
<span class="lb" data-page="269" data-line="13" id="p269.13"></span>δὲ καὶ ἄλλων τινῶν αἰτίων εἰς τὴν γένεσιν τοῦ δευτέρου συμπτώματος,
<span class="lb" data-page="269" data-line="14" id="p269.14"></span>οὐκ ἔτι ἐξ ἀνάγκης ἀκολουθήσει τῷ προτέρῳ.
<span class="lb" data-page="269" data-line="15" id="p269.15"></span>οὐ γὰρ εἰ ἠπέπτησεν, ἐμπνευμάτωσιν ἀναγκαῖον ἀκολουθεῖν·
<span class="lb" data-page="269" data-line="16" id="p269.16"></span>ὥσπερ οὐδὲ δῆξιν, οὐδὲ ὑγρὰν διαχώρησιν ἢ πολλὴν, οὐδὲ
<span class="lb" data-page="269" data-line="17" id="p269.17"></span>ναυτίαν, ἢ ὄρεξιν ἐπιτεταμένην, ἢ ὄκνον εἰς τὰς πράξεις, ἢ
<span class="lb" data-page="269" data-line="18" id="p269.18"></span>νωθρότητα διανοίας, ἢ καρηβαρίαν, ἢ ἀγρυπνίαν, ἢ καρδιαλγίαν, 
<span class="pb" data-page="270" id="p270"></span>
<span class="lb" data-page="270" data-line="1" id="p270.1"></span>ἔτι δὲ μᾶλλον οὐδ’ ἐπιληψίαν, ἢ παράνοιαν, ἢ
<span class="lb" data-page="270" data-line="2" id="p270.2"></span>ἔκστασιν, ἢ κῶμα, καθάπερ οὐδὲ δυσθυμίαν, οὔτ’ ἄλλην
<span class="lb" data-page="270" data-line="3" id="p270.3"></span>ἀνίαν, οὔτε πολὺ μᾶλλον τὴν μελαγχολικὴν, οὐδὲ δὴ κώλου
<span class="lb" data-page="270" data-line="4" id="p270.4"></span>πάντως, ἢ νεφρῶν, ἢ σπληνὸς, ἢ ἥπατος, ἢ θώρακος, ἢ
<span class="lb" data-page="270" data-line="5" id="p270.5"></span>ἄρθρων ἄλγημα· καθάπερ οὐδὲ ἀνωμαλίαν, ἢ φρίκην, ἢ
<span class="lb" data-page="270" data-line="6" id="p270.6"></span>ῥῖγος, ἢ πυρετόν. καί τοι καὶ τούτων ἕκαστον καὶ τῶν
<span class="lb" data-page="270" data-line="7" id="p270.7"></span>ἄλλων σχεδὸν ἁπάντων συμπτωμάτων οὐκ ἔστιν εὑρεῖν ὃ
<span class="lb" data-page="270" data-line="8" id="p270.8"></span>μὴ κατά τινα καιρὸν ἐπιφαίνεται τοῖς ἀπεπτήσασιν, ἄλλα τε
<span class="lb" data-page="270" data-line="9" id="p270.9"></span>παρά τε τὸ μέγεθος τῆς ἀπεψίας καὶ τὴν διαφορὰν, καὶ τὴν
<span class="lb" data-page="270" data-line="10" id="p270.10"></span>τῆς τοῦ ἀνθρώπου φύσεως εὐαισθησίαν τε καὶ δυσαισθησίαν,
<span class="lb" data-page="270" data-line="11" id="p270.11"></span>ἑκάστου τε τῶν κατὰ τὸ σῶμα μορίων ἰσχὺν ἢ ἀσθένειαν,
<span class="lb" data-page="270" data-line="12" id="p270.12"></span>ἄλλοτε ἄλλο γενήσεται σύμπτωμα. μεγάλη μὲν γὰρ ἀπεψία
<span class="lb" data-page="270" data-line="13" id="p270.13"></span>μείζονά τε καὶ πλείονα φέρει τὰ συμπτώματα· μικρὰ δὲ
<span class="lb" data-page="270" data-line="14" id="p270.14"></span>ἔμπαλιν ἐλάττονά τε καὶ μικρότερα. καὶ τοίνυν καὶ αὐτῶν
<span class="lb" data-page="270" data-line="15" id="p270.15"></span>τῶν ἀπεπτηθέντων αἱ διαφοραὶ πρὸς μὲν τὸ ψυχρόν τε καὶ
<span class="lb" data-page="270" data-line="16" id="p270.16"></span>φλεγματῶδες ἐκτρεπόμεναι συμπτωμάτων ἑτέρων εἰσὶ γεννητικαί·
<span class="lb" data-page="270" data-line="17" id="p270.17"></span>πρὸς δὲ τὸ κνισῶδές τε καὶ θερμὸν, ἑτέρων· οὕτω
<span class="lb" data-page="270" data-line="18" id="p270.18"></span>δὲ καὶ δάκνουσαί τε καὶ μὴ δάνουσαι, καὶ εἰς ἀτμῶδες
<span class="lb" data-page="270" data-line="19" id="p270.19"></span>πνεῦμα λυόμεναί τε καὶ μὴ λυόμεναι. καὶ ἡ φύσις δὲ, ὡς 
<span class="pb" data-page="271" id="p271"></span>
<span class="lb" data-page="271" data-line="1" id="p271.1"></span>εἴρηται, τοῦ ἀνθρώπου συντελεῖ τε καὶ ἀντιπράττει τῇ γενέσει
<span class="lb" data-page="271" data-line="2" id="p271.2"></span>τῶν συμπτωμάτων. οἷον αὐτίκα οἷς δυσαίσθητος ἡ
<span class="lb" data-page="271" data-line="3" id="p271.3"></span>γαστὴρ, οὔτε δάκνονται σφοδρῶς, οὔτ’ ἀλγοῦσιν, οὔτ’ ἐκκρίνουσι
<span class="lb" data-page="271" data-line="4" id="p271.4"></span>πολλά· κατὰ δὲ τὸν αὐτὸν τρόπον οὔτε καρδιαλγοῦσιν
<span class="lb" data-page="271" data-line="5" id="p271.5"></span>οὔτε κεφαλὴν ἀδικοῦνται ῥᾳδίως· ὅσοις δὲ εὐαίσθητος,
<span class="lb" data-page="271" data-line="6" id="p271.6"></span>ἑτοίμως ἅπαντα τούτοις ἕπεται, τῆς ἄνωθεν ἀρχῆς τὰ
<span class="lb" data-page="271" data-line="7" id="p271.7"></span>συμπτώματα ἐπιπεμπούσης. τί δεῖ λέγειν ὡς ἑκάστῳ τῶν
<span class="lb" data-page="271" data-line="8" id="p271.8"></span>ἀπεπτησάντων ἐκεῖνο μάλιστα τὸ μέρος αἰσθάνεται τῆς βλάβης,
<span class="lb" data-page="271" data-line="9" id="p271.9"></span>ὅπερ ἂν ἀσθενέστατον ᾖ; καὶ διὰ τοῦτο οὐκ ἔνεστιν
<span class="lb" data-page="271" data-line="10" id="p271.10"></span>εἰπεῖν ἐξ ἀνάγκης ἑπόμενον ἀπεψίᾳ σύμπτωμα οὐδέν. ἡ μέν
<span class="lb" data-page="271" data-line="11" id="p271.11"></span>τοι τῆς ἀναδιδομένης εἰς τὸ σῶμα τροφῆς εἴτ’ οὖν στέρησις
<span class="lb" data-page="271" data-line="12" id="p271.12"></span>εἴτ’ ἀῤῥωστία τῆς ἐνεργείας ἀτροφίαν ἐξ ἀνάγκης ἐπιφέρει,
<span class="lb" data-page="271" data-line="13" id="p271.13"></span>ὥσπερ γε καὶ ἡ τῆς καθ’ ἕκαστον μέρος ἀλλοιωτικῆς δυνάμεως
<span class="lb" data-page="271" data-line="14" id="p271.14"></span>βλάβη, καὶ ἡ περὶ τὴν διάκρισιν δὲ τῶν περιττωμάτων τοῦ
<span class="lb" data-page="271" data-line="15" id="p271.15"></span>αἵματος ἀποτυχία, σύμπτωμα οὖσα καὶ αὐτὴ διακριτικῆς
<span class="lb" data-page="271" data-line="16" id="p271.16"></span>ἐνεργείας, ἐξ ἀνάγκης ἐπιφέρει τὰ τῆς ἀχροίας συμπτώματα·
<span class="lb" data-page="271" data-line="17" id="p271.17"></span>παὶ καλεῖται τὸ μὲν ἕτερον αὐτῶν ἴκτερος· ἀνώνυμον δέ
<span class="lb" data-page="271" data-line="18" id="p271.18"></span>ἐστι τὸ ἐπὶ τῷ μελαγχολικῷ περιττώματι. κατὰ δὲ τὸν αὐτὸν 
<span class="pb" data-page="272" id="p272"></span>
<span class="lb" data-page="272" data-line="1" id="p272.1"></span>τρόπον ἐπὶ παντὸς γένους συμπτώματος ἐξευρήσεις ὅσα τε
<span class="lb" data-page="272" data-line="2" id="p272.2"></span>διὰ παντὸς ἀλλήλοις ἕπεται καὶ ὅσα μὴ διὰ παντός. ἐγὼ
<span class="lb" data-page="272" data-line="3" id="p272.3"></span>δὲ μήκους φειδόμενος ἐνταυθοῖ καταπαύσω τὸν λόγον. 
</p>
</section>
</section>
</section>
</article>
