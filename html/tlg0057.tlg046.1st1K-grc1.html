<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg046.1st1K-grc1.xml">De morborum temporibus</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg046.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">7</span>, <span class="biblScope">3</span>, <span class="biblScope">7</span>, <span class="biblScope">406-439</span>, <span class="date" rel="-">1824</span>
</span>. </span>
<a href="https://catalog.hathitrust.org/Record/009723957">HathiTrust</a>
</span>
</p>
</div>
</header>
<section id="s">
<span class="pb" data-page="7.406" id="p7.406"></span>
<section id="s1" title="Chapter 1">
<h1>ΓΑΛΗΝΟΥ ΠΕΡΙ ΤΩΝ ΕΝ ΤΑΙΣ ΝΟΣΟΙΣ
<br/>ΚΑΙΡΩΝ ΒΙΒΛΙΟΝ.
</h1>
<p>
<span class="lb" data-page="7.406" data-line="1" id="p7.406.1"></span>Οἷόν τι τοῖς ζώοις ἐστὶν ἡ κατὰ τὰς ἡλικίας
<span class="lb" data-page="7.406" data-line="2" id="p7.406.2"></span>διαφορὰ, τοιοῦτον τοῖς νοσήμασιν οὓς ὀνομάζουσι καιρούς.
<span class="lb" data-page="7.406" data-line="3" id="p7.406.3"></span>οὔτε γὰρ ὁ χρόνος ἁπλῶς δηλοῦται διὰ τῆσδε τῆς
<span class="lb" data-page="7.406" data-line="4" id="p7.406.4"></span>προσηγορίας, οὔθ’ ὁ προσήκων χρόνος, ὑπὲρ οὗ καὶ τὰ βοηθήματα
<span class="lb" data-page="7.406" data-line="5" id="p7.406.5"></span>σκοπούμεθα· μόνη δὲ ἡ τῶν νοσημάτων, ὡς εἴρηται,
<span class="lb" data-page="7.406" data-line="6" id="p7.406.6"></span>ἡλικία, χρόνων ἀμοιβαῖς ὑπαλλαττομένη, καθάπερ καὶ
<span class="lb" data-page="7.406" data-line="7" id="p7.406.7"></span>τὸ ζῶον ταῖς ἡλικίαις. ἔοικε δὲ καὶ τοῦτο τοῖς φθαρτοῖς
<span class="lb" data-page="7.406" data-line="8" id="p7.406.8"></span>σώμασιν ὑπάρχειν πᾶσι, τοῖς μὲν μᾶλλον, τοῖς δὲ ἧττον, ὡς
<span class="lb" data-page="7.406" data-line="9" id="p7.406.9"></span>εἴ γε διαπαντὸς ἔμεινεν αὐτῶν ἀπαράλλακτος καὶ ἄτρεπτος 
<span class="pb" data-page="7.407" id="p7.407"></span>
<span class="lb" data-page="7.407" data-line="1" id="p7.407.1"></span>ἡ φύσις, τὴν οὐσίαν τὴν ἑαυτῆς φυλάττουσα, οὐκ ἂν ἐφθείρετο.
<span class="lb" data-page="7.407" data-line="2" id="p7.407.2"></span>καθάπερ οὖν καὶ ἡμεῖς αὐτοὶ γεννηθέντες αὐξανόμεθα
<span class="lb" data-page="7.407" data-line="3" id="p7.407.3"></span>μέχρι τῆς ἀκμῆς, εἶτ’ ἐντεῦθεν ἀρξάμενοι φθίνειν ἕως ἐσχάτου
<span class="lb" data-page="7.407" data-line="4" id="p7.407.4"></span>τέλους ἀφικνούμεθα φθορᾶς, ὅσοι πάσας διεξέρχεσθαι
<span class="lb" data-page="7.407" data-line="5" id="p7.407.5"></span>μέλλομεν τὰς ἡλικίας, τὸν αὐτὸν τρόπον καὶ τῶν ἀῤῥωστημάτων
<span class="lb" data-page="7.407" data-line="6" id="p7.407.6"></span>ἕκαστον μετὰ τὴν πρώτην σύστασιν τῆς γενέσεως αὐτῶν
<span class="lb" data-page="7.407" data-line="7" id="p7.407.7"></span>ὁδῷ τῇ ἐπὶ τὸ μεῖζον παραυξήσει χρώμενον μέχρι τῆς
<span class="lb" data-page="7.407" data-line="8" id="p7.407.8"></span>ἀκμῆς ἵεται, ἕως ἀνάλογον τῆς πρόσθεν αὐξήσεως μειούμενον
<span class="lb" data-page="7.407" data-line="9" id="p7.407.9"></span>εἰς παντελῆ διάλυσιν ἐλθεῖν. τάχα δ’ ἂν ἴσως δόξειε
<span class="lb" data-page="7.407" data-line="10" id="p7.407.10"></span>ταύτῃ μόνον διαφέρειν ἡ τῶν νοσημάτων κατὰ χρόνον ἐξαλλαγὴ
<span class="lb" data-page="7.407" data-line="11" id="p7.407.11"></span>τῆς κατὰ τὰ ζῶα ἡλικίας, ὅτι τοῖς μὲν ζώοις ἴδιός
<span class="lb" data-page="7.407" data-line="12" id="p7.407.12"></span>ἐστιν ὁ χρόνος τῆς γεννήσεως, ἐν ᾧ διαπλάττεται πάντα τὰ
<span class="lb" data-page="7.407" data-line="13" id="p7.407.13"></span>μόρια τὰ πρὸς τὴν ζωὴν ἀναγκαῖα, τῶν νοσημάτων δὲ οὐδείς
<span class="lb" data-page="7.407" data-line="14" id="p7.407.14"></span>ἐστι χρόνος τοιοῦτος ἴδιος, ἀλλ’ εὐθὺς ἀπὸ τῆς πρώτης εἰσβολῆς
<span class="lb" data-page="7.407" data-line="15" id="p7.407.15"></span>αὐξάνεται. καὶ τοῦτ’ εἰκότως γίγνεται· τὰ μὲν γὰρ ζῶα
<span class="lb" data-page="7.407" data-line="16" id="p7.407.16"></span>σώματά ἐστι, τὰ δὲ νοσήματα τοῖς σώμασι συμβεβηκότα.
<span class="lb" data-page="7.407" data-line="17" id="p7.407.17"></span>διάπλασιν μὲν οὖν καὶ γένεσιν ἐπιζητεῖ ἡ τῶν σωμάτων ἰδιότης,
<span class="lb" data-page="7.407" data-line="18" id="p7.407.18"></span>τὰ συμβαίνοντα δ’ αὐτοῖς, ἅτε μηδεμιᾶς διαπλάσεως
<span class="lb" data-page="7.407" data-line="19" id="p7.407.19"></span>δεόμενα, κατὰ τὴν πρώτην εἰσβολὴν εὐθέως ἅμα τὴν γένεσιν 
<span class="pb" data-page="7.408" id="p7.408"></span>
<span class="lb" data-page="7.408" data-line="1" id="p7.408.1"></span>ἔχει καὶ πρὸς τὴν αὔξησιν ἐπείγεται. τίς γὰρ ἂν εἴη φλεγμονῆς
<span class="lb" data-page="7.408" data-line="2" id="p7.408.2"></span>γένεσις, ὁποία ζώου κυουμένου διάπλασις; <span class="milestone ed2page" data-n="293" data-unit="ed2page" id="ed2page.293"></span>ἢ
<span class="lb" data-page="7.408" data-line="3" id="p7.408.3"></span>τίς ἐρυσιπέλατος, ἢ τίς εἰ οὕτως ἔτυχε πυρετοῦ; φαίνεται γὰρ
<span class="lb" data-page="7.408" data-line="4" id="p7.408.4"></span>ἕκαστον τούτων εὐθὺς ἅμα τῷ πρῶτον ἄρξασθαι τοιοῦτον
<span class="lb" data-page="7.408" data-line="5" id="p7.408.5"></span>ὑπάρχον τὴν ἰδέαν, ὁποῖόν ἐστι τὸ μέγιστον ἐν ταὐτῷ γένει,
<span class="lb" data-page="7.408" data-line="6" id="p7.408.6"></span>λειπόμενον δ’ ἐκείνου μόνον τῷ μεγέθει. θερμότερον γοῦν
<span class="lb" data-page="7.408" data-line="7" id="p7.408.7"></span>ἑαυτοῦ σὺν ὄγκῳ μείζονι μετ’ ὀδύνης τε ἅμα καὶ τάσεως
<span class="lb" data-page="7.408" data-line="8" id="p7.408.8"></span>γίνεται τὸ φλεγμαῖνον· ἀλλὰ ταῦτα κατὰ μὲν τὴν εἰσβολὴν
<span class="lb" data-page="7.408" data-line="9" id="p7.408.9"></span>μικρὰ, τοὐντεῦθεν αὐξάνεται μέχρι τινὸς μεγέθους, οὐκ
<span class="lb" data-page="7.408" data-line="10" id="p7.408.10"></span>ἴσου πᾶσιν, ὅθεν ἐφεξῆς ἤτοι διεφορήθη τοῖς βοηθήμασιν
<span class="lb" data-page="7.408" data-line="11" id="p7.408.11"></span>ὁ παρὰ φύσιν ὄγκος ἅμα τῷ καὶ τὴν ὀδύνην αὐτῷ καὶ τὴν
<span class="lb" data-page="7.408" data-line="12" id="p7.408.12"></span>θερμότητα συναποπαύεσθαι, ἢ μετέβαλεν εἰς πῦον. αὗται
<span class="lb" data-page="7.408" data-line="13" id="p7.408.13"></span>γὰρ αἱ τῆς φλεγμονῆς λύσεις, ἄν γε μέλλῃ λύεσθαι· περὶ τούτων
<span class="lb" data-page="7.408" data-line="14" id="p7.408.14"></span>γὰρ ἡμῖν ὁ λόγος ἔστω πρότερον, ἀναβεβλημένης κατὰ
<span class="lb" data-page="7.408" data-line="15" id="p7.408.15"></span>τὸ παρὸν εἰς ὕστερον τῆς περὶ τῶν μὴ λυομένων νοσημάτων
<span class="lb" data-page="7.408" data-line="16" id="p7.408.16"></span>ἐπισκέψεως. χρόνος οὖν οὐδείς ἐστιν ἴδιος ἐξαίρετος ἀποτεταγμένος
<span class="lb" data-page="7.408" data-line="17" id="p7.408.17"></span>τῇ γενέσει τῆς φλεγμονῆς, ἕτερος τοῦ τῆς αὐξήσεως,
<span class="lb" data-page="7.408" data-line="18" id="p7.408.18"></span>ἀλλ’ εἷς ὁ σύμπας, ἀπὸ τῆς πρώτης εἰσβολῆς ἄχρι τῆς ἀκμῆς 
<span class="pb" data-page="7.409" id="p7.409"></span>
<span class="lb" data-page="7.409" data-line="1" id="p7.409.1"></span>αὐξανομένου τοῦ πάθους. οὕτω δ’ ἔχει καὶ περὶ τῶν ἐρυσιπελάτων
<span class="lb" data-page="7.409" data-line="2" id="p7.409.2"></span>ἁπάντων τε τῶν ἄλλων. καὶ γὰρ καὶ ὁ πυρετὸς
<span class="lb" data-page="7.409" data-line="3" id="p7.409.3"></span>ἐν γένει μὲν, οἶμαι, τῆς παρὰ φύσιν ἐστὶ θερμασίας· ταύτης
<span class="lb" data-page="7.409" data-line="4" id="p7.409.4"></span>δὲ οὐκ ἀποτέτμηται ὁ χρόνος ἴδιος τῆς γενέσεως, ἀλλ’ ἐπειδὰν
<span class="lb" data-page="7.409" data-line="5" id="p7.409.5"></span>πρῶτον ἄρξηται τὸ σῶμα θερμότερον ἑαυτοῦ γίνεσθαι πυρετώδει
<span class="lb" data-page="7.409" data-line="6" id="p7.409.6"></span>θερμασίᾳ, τοὐντεῦθεν ἕτερος ἐφ’ ἑτέρῳ καιρὸς ἐκδέχεται
<span class="lb" data-page="7.409" data-line="7" id="p7.409.7"></span>τὴν αὔξησιν τοῦ πάθους, ἄχρι τῆς παντελοῦς ἀκμῆς, ἣν
<span class="lb" data-page="7.409" data-line="8" id="p7.409.8"></span>ἐν ἑκάστῳ τῶν ὄντων ἔσχατον τὸ μέγεθος εἶναι νοοῦμεν. 
</p>
</section>
<section id="s2" title="Chapter 2">
<p>
<span class="lb" data-page="7.409" data-line="9" id="p7.409.9"></span>Οὗτος ὁ λόγος ἐπιεικής ἐστι καὶ δεῖταί τινος
<span class="lb" data-page="7.409" data-line="10" id="p7.409.10"></span>ἀγωνιστοῦ γενναίου πρὸς τὴν ἀπάντησιν, ὃς ἐπιδείξει
<span class="lb" data-page="7.409" data-line="11" id="p7.409.11"></span>ταῖς ἀρχαῖς τῶν νοσημάτων εἶδος ἴδιον ὑπάρχειν ὥσπερ τοῖς
<span class="lb" data-page="7.409" data-line="12" id="p7.409.12"></span>ζώοις διαπλαττομένοις, ἀνακείμενόν τε τούτῳ τὸν πρῶτον
<span class="lb" data-page="7.409" data-line="13" id="p7.409.13"></span>χρόνον ὅροις οἰκείοις περιγραφόμενον. ἐφ’ ὧν ἐστελλόμην<span class="milestone ed1page" data-n="380" data-unit="ed1page" id="ed1page.380"></span>
<span class="lb" data-page="7.409" data-line="14" id="p7.409.14"></span>ἂν ἤδη διδάσκων ἃ γινώσκω, εἰ μή με κατά τινα δὴ τύχην
<span class="lb" data-page="7.409" data-line="15" id="p7.409.15"></span>ἐν τῷδε τοῦ λόγου γενόμενον ὑπῆλθεν ἡ Ἀρχιγένους διαίρεσις,
<span class="lb" data-page="7.409" data-line="16" id="p7.409.16"></span>ὃς εἰς τοὺς πρώτους τε καὶ μεγίστους καιροὺς διαιρῶν
<span class="lb" data-page="7.409" data-line="17" id="p7.409.17"></span>τὰ νοσήματα μετὰ τὴν ἀρχὴν εὐθέως ἀκμὴν τάττει, τὸν μεταξὺ
<span class="lb" data-page="7.409" data-line="18" id="p7.409.18"></span>καιρὸν καταλιπὼν τὴν ἀνάβασιν. ὅπου γὰρ οὐκ εἶναι 
<span class="pb" data-page="7.410" id="p7.410"></span>
<span class="lb" data-page="7.410" data-line="1" id="p7.410.1"></span>δοκεῖ καιρὸς ἴδιος τῆς ἀρχῆς ὅλης, ἀλλ’ ἀπὸ τῆς πρώτης εἰσβολῆς
<span class="lb" data-page="7.410" data-line="2" id="p7.410.2"></span>ἄχρι τῆς ἀκμῆς, τὸ μεταξὺ πᾶν ἐπίδοσις ᾖ, πῶς γε συγχωρήσειεν
<span class="lb" data-page="7.410" data-line="3" id="p7.410.3"></span>ἄν τις Ἀρχιγένει τὸ μὲν ὁμολογούμενον ὑπερβαίνοντι,
<span class="lb" data-page="7.410" data-line="4" id="p7.410.4"></span>τὸ δ’ ἀμφισβητούμενον ὡς ὁμολογούμενον ἑτοίμως
<span class="lb" data-page="7.410" data-line="5" id="p7.410.5"></span>τιθεμένῳ; οὕτως μὲν οὖν φαίνεται προδιδοὺς ἐσχάτως τὸν
<span class="lb" data-page="7.410" data-line="6" id="p7.410.6"></span>λόγον, ἀγῶνος μεγάλου δεόμενον εἰς τὸ δεῖξαι τὴν ἀρχὴν τοῦ
<span class="lb" data-page="7.410" data-line="7" id="p7.410.7"></span>νοσήματος ἴδιον ἔχουσαν τύπον, οὐ σμικρότητι μόνον τῶν
<span class="lb" data-page="7.410" data-line="8" id="p7.410.8"></span>ἐφεξῆς αὐτῇ διαφέρουσαν· ἡμεῖς δὲ ἐπιχειρήσομεν ἤδη δεικνύειν
<span class="lb" data-page="7.410" data-line="9" id="p7.410.9"></span>διαλλάττουσαν ἰδέᾳ τινὶ τὴν ἀρχὴν τοῦ νοσήματος
<span class="lb" data-page="7.410" data-line="10" id="p7.410.10"></span>τῆς μετ’ αὐτὴν ἀναβάσεως. ἡ δ’ ἀρχὴ τοῦ λόγου τὴν ἀνάμνησιν
<span class="lb" data-page="7.410" data-line="11" id="p7.410.11"></span>ἕξει ἐκ τῶν φαινομένων ἐναργῶς ἅπασιν ἡμῖν ἐπὶ πολλῶν
<span class="lb" data-page="7.410" data-line="12" id="p7.410.12"></span>νοσημάτων. ὅθενπερ, οἶμαι, καὶ κινηθέντες ἰατροὶ
<span class="lb" data-page="7.410" data-line="13" id="p7.410.13"></span>σχεδὸν ἅπαντες οἱ πρὸ Ἀρχιγένους ἀρχήν τινα λέγουσιν
<span class="lb" data-page="7.410" data-line="14" id="p7.410.14"></span>ἑκάστου νοσήματος, οὐ τὴν πρώτην εἰσβολὴν ἐκείνην μόνην
<span class="lb" data-page="7.410" data-line="15" id="p7.410.15"></span>τὴν ἀπλατῆ, μῆκος δέ τι χρόνου καὶ πλάτος αὐτῇ προσγράφουσιν
<span class="lb" data-page="7.410" data-line="16" id="p7.410.16"></span>ἀξιόλογον ἔστιν ὅτε, καὶ μετὰ ταύτην τὴν ἀνάβασιν,
<span class="lb" data-page="7.410" data-line="17" id="p7.410.17"></span>
<span class="milestone ed2page" data-n="294" data-unit="ed2page" id="ed2page.294"></span>εἶτ’ ἀκμὴν, ἐφ’ ᾗ δηλονότι τὴν καλουμένην παρακμήν.
<span class="lb" data-page="7.410" data-line="18" id="p7.410.18"></span>ἐθεασάμεθα γοῦν ἐνίους ἐν τῷ πράττειν ὁτιοῦν ﻿
<span class="pb" data-page="7.411" id="p7.411"></span>
<span class="lb" data-page="7.411" data-line="1" id="p7.411.1"></span>τῶν κατὰ τὸν βίον ἀτρέμα φρίξαντας τὸ πρῶτον, εἶτ’ αὖθίς
<span class="lb" data-page="7.411" data-line="2" id="p7.411.2"></span>τε καὶ αὖθις ἀνωμαλίας τέ τινος ἰσχυροτέρας, καὶ φρίκης
<span class="lb" data-page="7.411" data-line="3" id="p7.411.3"></span>ἀξιολογωτέρας αἰσθανομένους, ὡς μήτε πράττειν μήθ’ ὑπομένειν
<span class="lb" data-page="7.411" data-line="4" id="p7.411.4"></span>ἃ πρότερον ἀμέμπτως ἔπραττον, ἀλλὰ καὶ κατακλιθῆναί
<span class="lb" data-page="7.411" data-line="5" id="p7.411.5"></span>τε καὶ δεῖσθαι σκεπασμάτων, καὶ τοῦτο παθόντας
<span class="lb" data-page="7.411" data-line="6" id="p7.411.6"></span>ἐνίους μὲν ὥραις τρισὶν, ἐνίους δὲ ἐλάττοσιν, ἢ πλείοσιν·
<span class="lb" data-page="7.411" data-line="7" id="p7.411.7"></span>ἐντεῦθεν δ’ ἄρξασθαι θερμασίας ἀηδοῦς τε καὶ παρὰ φύσιν
<span class="lb" data-page="7.411" data-line="8" id="p7.411.8"></span>αἰσθάνεσθαι ταύτης κατ’ ὀλίγον αὐξανομένης. ἐν αὐτοῖς
<span class="lb" data-page="7.411" data-line="9" id="p7.411.9"></span>γὰρ τούτοις ἐναργῶς ὁρᾶται διαφέρουσα κατ’ ἰδέαν ἐξαίρετον
<span class="lb" data-page="7.411" data-line="10" id="p7.411.10"></span>ἡ ἀρχὴ τοῦ παροξυσμοῦ τῆς ἐπιδόσεως. εὔδηλον δὲ ὅτι τὴν
<span class="lb" data-page="7.411" data-line="11" id="p7.411.11"></span>αὔξησιν ἐπίδοσιν ὀνομάζουσιν ἔνιοι, καθάπερ ἄλλοι τινὲς
<span class="lb" data-page="7.411" data-line="12" id="p7.411.12"></span>ἀνάβασιν· ἡμεῖς δ’ ἅπασι τοῖς ὀνόμασιν, ὡς ἂν ἐπέλθῃ,
<span class="lb" data-page="7.411" data-line="13" id="p7.411.13"></span>χρησόμεθα· δηλοῖ γὰρ ἓν πρᾶγμα πάντα. τοῦτο οὖν τὸ
<span class="lb" data-page="7.411" data-line="14" id="p7.411.14"></span>πρᾶγμα, ὃ τρισὶν ὀνόμασι προσαγορεύεται, ἵσταταί ποτε καὶ
<span class="lb" data-page="7.411" data-line="15" id="p7.411.15"></span>παύεται τῆς αὐξήσεως, καὶ φαίνεται διαμένον ἶσον ἑαυτῷ
<span class="lb" data-page="7.411" data-line="16" id="p7.411.16"></span>κατά τινα χρόνον, ἤτοι μακρότερον, ἢ βραχύτερον· εἶτ’ ἐντεῦθεν
<span class="lb" data-page="7.411" data-line="17" id="p7.411.17"></span>ἔλαττον ἑαυτοῦ γινόμενον, ἤτοι διὰ ταχέων, ἢ χρόνῳ
<span class="lb" data-page="7.411" data-line="18" id="p7.411.18"></span>πλείονι· καὶ ποτὲ μὲν εἰς ἀπυρεξίαν ἡ τοῦ πυρέξαντος οὕτως 
<span class="pb" data-page="7.412" id="p7.412"></span>
<span class="lb" data-page="7.412" data-line="1" id="p7.412.1"></span>φαίνεται ἐπανερχομένη διάθεσις, ἔστι δ’ ὅτε ὑπὸ τῆς εἰσβολῆς
<span class="lb" data-page="7.412" data-line="2" id="p7.412.2"></span>δευτέρου παροξυσμοῦ καταλαμβανομένη τὴν αὐτὴν ἰδέαν
<span class="lb" data-page="7.412" data-line="3" id="p7.412.3"></span>ἔχοντος τῇ προειρημένῃ. καὶ πάντως γ’ ἔστιν ὅτε τὰ προειρημένα
<span class="lb" data-page="7.412" data-line="4" id="p7.412.4"></span>δεύτερον αὖθις ἐπιγίγνεται τῷ νοσοῦντι, πολλάκις
<span class="lb" data-page="7.412" data-line="5" id="p7.412.5"></span>δ’ ἔστιν ὅτε καὶ τρίτον, καὶ τέταρτον, καὶ πέμπτον δὲ,
<span class="lb" data-page="7.412" data-line="6" id="p7.412.6"></span>περιερχομένης τῆς νόσου κατά τινα κύκλον ἐκ τῶν αὐτῶν
<span class="lb" data-page="7.412" data-line="7" id="p7.412.7"></span>ἐπὶ τὰ αὐτὰ διὰ τῆς αὐτῆς τάξεως. ὀνομάζουσι δὲ τὸν τοιοῦτον
<span class="lb" data-page="7.412" data-line="8" id="p7.412.8"></span>κύκλον ἕκαστοι οἱ ἰατροὶ περίοδον. ἔνιοι μὲν οὖν
<span class="lb" data-page="7.412" data-line="9" id="p7.412.9"></span>αὐτῶν ἐν τέτταρσι καὶ εἴκοσιν ὥραις περιγράφονται, καὶ καλοῦσιν
<span class="lb" data-page="7.412" data-line="10" id="p7.412.10"></span>αὐτὰς ἀμφημερινάς· ἔνιαι δὲ ἐν ὀκτὼ καὶ τετταράκοντα,
<span class="lb" data-page="7.412" data-line="11" id="p7.412.11"></span>τουτέστιν ἐν δυσὶν ἡμέραις καὶ νυξὶν, ἃς ὀνομάζουσι
<span class="lb" data-page="7.412" data-line="12" id="p7.412.12"></span>τριταίων πυρετῶν περιόδους· ἑτέρας δέ τινας ἑβδομήκοντα
<span class="lb" data-page="7.412" data-line="13" id="p7.412.13"></span>καὶ δυοῖν ὡρῶν περιγράφει χρόνος, ὧν τοὺς μὲν πυρετοὺς
<span class="lb" data-page="7.412" data-line="14" id="p7.412.14"></span>αὐτοὺς ὀνομάζουσι τεταρταίους, τὸν κύκλον δ’ ὅλον, ὃς
<span class="lb" data-page="7.412" data-line="15" id="p7.412.15"></span>ἐπανέρχεται εἰς τὴν μίαν ἀρχὴν, τεταρταίαν περίοδον· οὕτω
<span class="lb" data-page="7.412" data-line="16" id="p7.412.16"></span>δὲ καὶ τριταίαν περίοδον ἅμα τριταίῳ πυρετῷ, καὶ τὴν ἀμφημερινὴν
<span class="lb" data-page="7.412" data-line="17" id="p7.412.17"></span>ἑκάστης ἡμέρας ἐπανακυκλοῦσαν ἅμα τοῖς ἀμφημερινοῖς
<span class="lb" data-page="7.412" data-line="18" id="p7.412.18"></span>πυρετοῖς· ἀλλ’ αἵ γε περίοδοι πᾶσαι ποτὲ μὲν εἰς ἀπυρεξίαν
<span class="lb" data-page="7.412" data-line="19" id="p7.412.19"></span>ἀφικνοῦνται, καθάπερ ἐν τοῖς προειρημένοις πυρετοῖς, 
<span class="pb" data-page="7.413" id="p7.413"></span>
<span class="lb" data-page="7.413" data-line="1" id="p7.413.1"></span>ἀμφημερινῷ καὶ τριταίῳ καὶ τεταρταίῳ· ποτὲ δὲ εἰς παρακμὴν
<span class="lb" data-page="7.413" data-line="2" id="p7.413.2"></span>μόνον, ἤτοι πλησίον ἀπυρεξίας ἥκουσαν, ἢ καὶ
<span class="lb" data-page="7.413" data-line="3" id="p7.413.3"></span>ποῤῥωτέρω. 
</p>
</section>
<section id="s3" title="Chapter 3">
<p>
<span class="lb" data-page="7.413" data-line="4" id="p7.413.4"></span>Παραδείγματος οὖν ἕνεκεν ἐπὶ τριταίου
<span class="lb" data-page="7.413" data-line="5" id="p7.413.5"></span>πυρετοῦ πρῶτον ἡμῖν ὁ λόγος γινέσθω. φρίκη μετρία τῶν
<span class="lb" data-page="7.413" data-line="6" id="p7.413.6"></span>τοιούτων πυρετῶν ἄρχεται, εἶτ’ ἄκρων ψύξις ἅμα φρίκαις
<span class="lb" data-page="7.413" data-line="7" id="p7.413.7"></span>μείζοσιν, εἶτ’ ἤδη καὶ ῥιγοῦσι καὶ ψύχονται τὰ πλεῖστα τοῦ
<span class="lb" data-page="7.413" data-line="8" id="p7.413.8"></span>σώματος. ὁ δὲ σφυγμὸς αὐτῶν ἐν τῷδε τῷ καιρῷ σκληρότερός
<span class="lb" data-page="7.413" data-line="9" id="p7.413.9"></span>τε καὶ μικρότερος γίνεται τοῦ πρόσθεν, ὠκύτερός τε σαφῶς
<span class="lb" data-page="7.413" data-line="10" id="p7.413.10"></span>κατὰ τὴν συστολὴν, τοῖς εἰδόσιν αἰσθάνεσθαι συστολῆς·
<span class="lb" data-page="7.413" data-line="11" id="p7.413.11"></span>ὡς ἥ γε διαστολὴ τὰ πολλὰ μὲν ἑαυτῆς βραδυτέρα, καὶ μάλιστα
<span class="lb" data-page="7.413" data-line="12" id="p7.413.12"></span>κατὰ τὴν εἰσβολὴν, ἐνίοτε δ’ ἄν σοι δόξειεν ὁμοία διαμένειν
<span class="lb" data-page="7.413" data-line="13" id="p7.413.13"></span>τῇ προϋπαρχούσῃ καταστάσει. καὶ μὲν δὴ καὶ τῶν
<span class="lb" data-page="7.413" data-line="14" id="p7.413.14"></span>ἠρεμιῶν ἡ μὲν ἐπὶ τῇ συστολῇ μακροτέρα πώς ἐστιν· ἡ δ’
<span class="lb" data-page="7.413" data-line="15" id="p7.413.15"></span>ἐπὶ τῇ διαστολῇ κατὰ τὸν αὐτὸν ἐκείνῃ τρόπον ὡς τὰ πολλὰ
<span class="lb" data-page="7.413" data-line="16" id="p7.413.16"></span>μὲν ἴση τῇ πρόσθεν, ἔστι δὲ <span class="milestone ed2page" data-n="295" data-unit="ed2page" id="ed2page.295"></span>ὅτε οὐκ ἴση. ταῦτα
<span class="lb" data-page="7.413" data-line="17" id="p7.413.17"></span>ἐνίοις μὲν ὥραις γίνεσθαι πέφυκεν ἰσημεριναῖς δυσὶ, τισὶ δὲ
<span class="lb" data-page="7.413" data-line="18" id="p7.413.18"></span>ἤτοι πλείοσιν αὐτῶν, ἢ ἐλάττοσιν· εἶθ’ ὁ σφυγμὸς, ἀρξάμενος 
<span class="pb" data-page="7.414" id="p7.414"></span>
<span class="lb" data-page="7.414" data-line="1" id="p7.414.1"></span>μείζων θ’ ἅμα καὶ θάττων καὶ πυκνότερος γίγνεσθαι, κατὰ
<span class="lb" data-page="7.414" data-line="2" id="p7.414.2"></span>βραχὺ προστίθησιν ἑκάστῳ τῶν εἰρημένων. εὐθὺς δὲ καὶ
<span class="lb" data-page="7.414" data-line="3" id="p7.414.3"></span>θερμότεροι σφῶν αὐτῶν ἀποτελοῦνται σὺν ταῖς εἰρημέναις τοῦ
<span class="lb" data-page="7.414" data-line="4" id="p7.414.4"></span>σφυγμοῦ μεταβολαῖς, ὥστ’ ἔνιοι πολλῆς αἰσθάνονται θερμασίας
<span class="lb" data-page="7.414" data-line="5" id="p7.414.5"></span>ἔνδον, ἔτι κατεψυγμένοι τὰ κῶλα, καὶ τὸ σύμπαν εἰπεῖν
<span class="lb" data-page="7.414" data-line="6" id="p7.414.6"></span>ἀνωμαλία τις ἐπικρατεῖ κατὰ τοῦτον τὸν χρόνον οὐ σμικρὰ
<span class="lb" data-page="7.414" data-line="7" id="p7.414.7"></span>περὶ τὸ σῶμα· δεύτερος οὗτος ὁ χρόνος ἐκείνου τοῦ πρώτου,
<span class="lb" data-page="7.414" data-line="8" id="p7.414.8"></span>καθ’ ὃν ἐκ τῆς πρόσθεν καταστάσεως ἐψύχθη μὲν ὅλον τὸ
<span class="lb" data-page="7.414" data-line="9" id="p7.414.9"></span>σῶμα, τοῦ σφυγμοῦ δ’ ἡ μετάπτωσις εἰς τἀναντία τοῖς πρόσθεν
<span class="lb" data-page="7.414" data-line="10" id="p7.414.10"></span>ἐγένετο. κατὰ μέν γε τὴν ἀπυρεξίαν, ἥτις ἡμῖν καλείσθω
<span class="lb" data-page="7.414" data-line="11" id="p7.414.11"></span>διάλειμμα, διότι καὶ ὁ Ἱπποκράτης οὕτως ὠνόμασιν, ὁ
<span class="lb" data-page="7.414" data-line="12" id="p7.414.12"></span>σφυγμὸς ἐν τῇ κατὰ φύσιν ἐστὶν ὡς πρὸς τὴν ἡμετέραν αἴσθησιν
<span class="lb" data-page="7.414" data-line="13" id="p7.414.13"></span>καταστάσει, τοιοῦτον δὲ τὸ κάλλιστον διάλειμμα, μεταβάλλει
<span class="lb" data-page="7.414" data-line="14" id="p7.414.14"></span>γὰρ ἐξαίφνης εἰς τὰς εἰρημένας ὀλίγον ἔμπροσθεν
<span class="lb" data-page="7.414" data-line="15" id="p7.414.15"></span>διαφορὰς ἅμα τῷ κατεψύχθαι τὸ ζῶον, εἶτ’ αὖθις εἰς τἀναντία
<span class="lb" data-page="7.414" data-line="16" id="p7.414.16"></span>τρέπεται μετὰ τοῦ θερμαίνεσθαι. πρῶτος οὖν χρόνος
<span class="lb" data-page="7.414" data-line="17" id="p7.414.17"></span>ἐναργῶς ἐστι τῆς ὅλης περιόδου, καθ’ ὃν ἐψύχθη τὸ σῶμα
<span class="lb" data-page="7.414" data-line="18" id="p7.414.18"></span>σὺν ταῖς εἰρημέναις τοῦ σφυγμοῦ μεταβολαῖς, ἤτοι ἐξ ὑγείας, 
<span class="pb" data-page="7.415" id="p7.415"></span>
<span class="lb" data-page="7.415" data-line="1" id="p7.415.1"></span>ἢ ἐκ διαλείμματος εἰς τοῦτο ἀφικόμενος· ἕτερος δ’ ἐπὶ τούτῳ
<span class="lb" data-page="7.415" data-line="2" id="p7.415.2"></span>δεύτερος, ὁ τῆς εἰς τὰ ἐναντία μεταβολῆς τῶν τε σφυγμῶν
<span class="lb" data-page="7.415" data-line="3" id="p7.415.3"></span>καὶ τῆς θερμασίας, ἄχρι περ ἂν ὁμαλῶς γένηται θερμὸς ὁ
<span class="lb" data-page="7.415" data-line="4" id="p7.415.4"></span>σύμπας ὄγκος τοῦ σώματος· εἶτ’ ἐπ’ αὐτῷ τρίτος, αὐξανομένης
<span class="lb" data-page="7.415" data-line="5" id="p7.415.5"></span>μὲν ἔτι τῆς θερμασίας, ἀνάλογον δ’ αὐτῇ καὶ τῶν
<span class="lb" data-page="7.415" data-line="6" id="p7.415.6"></span>σφυγμῶν ἐπιδιδόντων εἰς μέγεθος καὶ τάχος καὶ πυκνότητα·
<span class="lb" data-page="7.415" data-line="7" id="p7.415.7"></span>τετάρτη δὲ κατάστασις ἐπὶ ταῖς εἰρημέναις τρισὶν ὁρᾶται, τῶν
<span class="lb" data-page="7.415" data-line="8" id="p7.415.8"></span>εἰρημένων ἁπάντων ἴσον ἑαυτοῖς φυλαττόντων τὸ μέγεθος,
<span class="lb" data-page="7.415" data-line="9" id="p7.415.9"></span>ὡς πρὸς τὴν ἡμετέραν αἴσθησιν· εἶτ’ ἐντεῦθεν ἄλλος πέμπτος,
<span class="lb" data-page="7.415" data-line="10" id="p7.415.10"></span>ὅταν ἤδη μὲν ἐλάττων ἡ θερμασία γίνηται σαφῶς, ἀτμὸς δὲ
<span class="lb" data-page="7.415" data-line="11" id="p7.415.11"></span>ἐκκρίνηται διὰ τοῦ δέρματος, ὁ σφυγμὸς δὲ ἐπὶ τὴν κατὰ φύσιν
<span class="lb" data-page="7.415" data-line="12" id="p7.415.12"></span>ἐπανέρχηται κατάστασιν, ἀποτιθέμενος ἃ παρὰ φύσιν
<span class="lb" data-page="7.415" data-line="13" id="p7.415.13"></span>ἐπεκτήσατο πάντα, μεγέθους τε πέρι καὶ ταχυτῆτος καὶ
<span class="lb" data-page="7.415" data-line="14" id="p7.415.14"></span>πυκνότητος. ἐν τούτῳ τῷ χρόνῳ καὶ ἱδρὼς τοῖς πλείστοις αὐτῶν
<span class="lb" data-page="7.415" data-line="15" id="p7.415.15"></span>γίνεται, καὶ μετὰ τοῦτον ὁ τοῦ διαλείμματος ἀφικνεῖται
<span class="lb" data-page="7.415" data-line="16" id="p7.415.16"></span>χρόνος, ἕκτος ἐπὶ τοῖς εἰρημένοις. οὐδὲν δὲ τούτων ὑπόθεσίς
<span class="lb" data-page="7.415" data-line="17" id="p7.415.17"></span>ἐστιν ἀδήλου πράγματος, ἀλλ’ ἐναργῶς<span class="milestone ed1page" data-n="381" data-unit="ed1page" id="ed1page.381"></span> ὁσημέραι σχεδὸν
<span class="lb" data-page="7.415" data-line="18" id="p7.415.18"></span>ἅπασι τοῖς πυρέττουσι τριταῖον πυρετὸν οὕτω φαίνεται γιγνόμενον·
<span class="lb" data-page="7.415" data-line="19" id="p7.415.19"></span>καὶ χρὴ προσθεῖναι τῷ λόγῳ τὸ πρὸς Ἱπποκράτους ﻿
<span class="pb" data-page="7.416" id="p7.416"></span>
<span class="lb" data-page="7.416" data-line="1" id="p7.416.1"></span>εἰρημένον, ὡς μέχρι μὲν τούτου καὶ μὴ ἰατρὸς ἂν δύναιτο γινώσκειν
<span class="lb" data-page="7.416" data-line="2" id="p7.416.2"></span>ὀρθῶς, εἰ τὰς τοῦ σφυγμοῦ τροπὰς ἐξέλοιμεν τοῦ λόγου.
<span class="lb" data-page="7.416" data-line="3" id="p7.416.3"></span>περιεργότεραι γὰρ ἢ κατὰ τὸν ἰδιώτην αὗταί εἰσιν, ἡ
<span class="lb" data-page="7.416" data-line="4" id="p7.416.4"></span>δὲ τῆς θερμασίας μεταβολὴ, κᾂν εἰ μὴ βούλοιντο παρακολουθεῖν
<span class="lb" data-page="7.416" data-line="5" id="p7.416.5"></span>οἱ πάσχοντες, αὐτὴ κεντρίζειν τε καὶ νύττειν αὐτοὺς πέφυκεν,
<span class="lb" data-page="7.416" data-line="6" id="p7.416.6"></span>ὡς μὴ λαθεῖν. ἐξηγοῦνται γοῦν πάντες οἱ κάμνοντες
<span class="lb" data-page="7.416" data-line="7" id="p7.416.7"></span>οὕτως, ἐξαίφνης μὲν αὐτοῖς ἤτοι γ’ ἀνωμαλίαν ἢ φρίκην διαδραμεῖν,
<span class="lb" data-page="7.416" data-line="8" id="p7.416.8"></span>εἶτ’ ἐντεῦθεν ἅμα καταψύξει τῶν ἀκραίων ἐπιτείνεσθαι
<span class="lb" data-page="7.416" data-line="9" id="p7.416.9"></span>τὰς φρίκας, ἀκολουθῆσαι δὲ αὐταῖς τὸ ῥῖγος· εἶτ’ αὖθις
<span class="lb" data-page="7.416" data-line="10" id="p7.416.10"></span>τοῦ μὲν ῥίγους γενέσθαι ποτὲ καὶ παῦλαν, ἐκλύεσθαι δὲ τὴν
<span class="lb" data-page="7.416" data-line="11" id="p7.416.11"></span>περίψυξιν τῶν ἄκρων, αἴσθησιν δὲ φλογώσεως ἔνδον εἶναι καὶ
<span class="lb" data-page="7.416" data-line="12" id="p7.416.12"></span>δίψος· ἐπὶ δὲ τούτοις αὖθις οἴχεσθαι μὲν ἅπασαν ἀνωμαλίαν,
<span class="lb" data-page="7.416" data-line="13" id="p7.416.13"></span>ὁμαλῶς δὲ καίεσθαι τὸ σύμπαν σῶμα, καὶ τοῦτο ἀεὶ καὶ μᾶλλον
<span class="lb" data-page="7.416" data-line="14" id="p7.416.14"></span>αὐτοῖς γίνεσθαι, καὶ στῆναί γέ ποτε καὶ μεῖναι τὴν θερμασίαν
<span class="lb" data-page="7.416" data-line="15" id="p7.416.15"></span>ὁμοίαν ἑαυτῇ· εἶθ’ ὕστερον αἴσθησιν αὐτοῖς ἐκλυομένης
<span class="lb" data-page="7.416" data-line="16" id="p7.416.16"></span>γενέσθαι, καὶ τοῦτο μέχρι τῆς καταστάσεως ἐκείνης μὴ παύεσθαι
<span class="lb" data-page="7.416" data-line="17" id="p7.416.17"></span>γινόμενον, ἐν ᾗ πρῶτον ᾔσθοντο μηκέτι πυρουμένων αὐτῶν.
<span class="lb" data-page="7.416" data-line="18" id="p7.416.18"></span>ἐπὶ μὲν οὖν τῶν τριταίων πυρετῶν αἱ κατὰ μέρος διαφοραὶ 
<span class="pb" data-page="7.417" id="p7.417"></span>
<span class="lb" data-page="7.417" data-line="1" id="p7.417.1"></span>τῆς περιόδου τοιαῦταί τινες ὑπάρχουσιν· ἐπ’ ἄλλων δὲ ἄλλαι
<span class="lb" data-page="7.417" data-line="2" id="p7.417.2"></span>διαφοραὶ πυρετῶν εἰσιν, ὑπὲρ ὧν ἐφεξῆς ἐρῶ. 
</p>
</section>
<section id="s4" title="Chapter 4">
<p>
<span class="lb" data-page="7.417" data-line="3" id="p7.417.3"></span>
<span class="milestone ed2page" data-n="296" data-unit="ed2page" id="ed2page.296"></span>Νυνὶ δὲ ἐπὶ τούτου πρῶτον, οὗ
<span class="lb" data-page="7.417" data-line="4" id="p7.417.4"></span>πρῶτον παρεθέμην, ὁ λόγος ἐξεταζέσθω. πρῶτος οὖν ἦν
<span class="lb" data-page="7.417" data-line="5" id="p7.417.5"></span>καιρὸς ὁ συνάπτων τῇ ἀπυρεξίᾳ, ψύξεως αἴσθησιν παρέχων,
<span class="lb" data-page="7.417" data-line="6" id="p7.417.6"></span>ὃν ἀρχὴν ὠνομάσαμεν· δεύτερος ὁ ἀποτιθέμενος τὴν ψύξιν,
<span class="lb" data-page="7.417" data-line="7" id="p7.417.7"></span>ὡς εἴρηται, κατὰ βραχὺ, καὶ καλείσθω συντόμου διδασκαλίας
<span class="lb" data-page="7.417" data-line="8" id="p7.417.8"></span>ἕνεκεν ἀνωμαλίας καιρός· εἶτ’ ἐπ’ αὐτῷ τρίτος ὁ τῆς
<span class="lb" data-page="7.417" data-line="9" id="p7.417.9"></span>ὁμαλοῦς αὐξήσεως. ἐφ’ ᾗ τέταρτος ὁ τῆς στάσεως, καὶ πέμπτος
<span class="lb" data-page="7.417" data-line="10" id="p7.417.10"></span>ὁ τῆς μειώσεως· εἶθ’ ἕκτος ὁ τῆς ἀπυρεξίας. ὅτι μὲν
<span class="lb" data-page="7.417" data-line="11" id="p7.417.11"></span>οὖν ἕξ εἰσιν αἱ εἰρημέναι κανονικαὶ διαφοραὶ κατὰ τὰς τῶν
<span class="lb" data-page="7.417" data-line="12" id="p7.417.12"></span>τριταίων πυρετῶν περιόδους, αἰσθήσεως δεῖ καὶ μνήμης, οὐκ
<span class="lb" data-page="7.417" data-line="13" id="p7.417.13"></span>ἀποδείξεως λογικῆς. ἓξ δ’ οὐσῶν αὐτῶν, ὀνόματα συνθέσθαι
<span class="lb" data-page="7.417" data-line="14" id="p7.417.14"></span>κάλλιον ἕνεκα συντόμου θ’ ἅμα καὶ σαφοῦς δηλώσεως·
<span class="lb" data-page="7.417" data-line="15" id="p7.417.15"></span>καθάπερ τις νόμος ἐστὶ κοινὸς ἅπασι τοῖς Ἕλλησιν, ὧν μὲν
<span class="lb" data-page="7.417" data-line="16" id="p7.417.16"></span>ἂν ἔχωμεν ὀνόματα πραγμάτων παρὰ τοῖς πρεσβυτέροις εἰρημένα,
<span class="lb" data-page="7.417" data-line="17" id="p7.417.17"></span>χρῆσθαι τούτοις· ὧν δ’ οὐκ ἔχομεν, ἤτοι μεταφέρειν 
<span class="pb" data-page="7.418" id="p7.418"></span>
<span class="lb" data-page="7.418" data-line="1" id="p7.418.1"></span>ἀπό τινος ὧν ἔχομεν, ἢ ποιεῖν αὐτοὺς κατὰ ἀναλογίαν τινὰ
<span class="lb" data-page="7.418" data-line="2" id="p7.418.2"></span>τὴν πρὸς τὰ κατωνομασμένα τῶν πραγμάτων, ἢ καὶ καταχρῆσθαι
<span class="lb" data-page="7.418" data-line="3" id="p7.418.3"></span>τοῖς ἐφ’ ἑτέρων κειμένοις. ἔξεστι μὲν τῷ βουλομένῳ
<span class="lb" data-page="7.418" data-line="4" id="p7.418.4"></span>μήτε φυλάττειν τὰ συνήθη τοῖς Ἕλλησιν, εἴ που δεήσειε ποιεῖν
<span class="lb" data-page="7.418" data-line="5" id="p7.418.5"></span>αὐτὸν, εἰς τοὺς εἰρημένους ἀποβλέπειν σκοποὺς, καὶ πολὺ
<span class="lb" data-page="7.418" data-line="6" id="p7.418.6"></span>τοῦτ’ ἔστι παρὰ τοῖς νεωτέροις ἰατροῖς, ὡς ἂν μὴ παιδευθεῖσι
<span class="lb" data-page="7.418" data-line="7" id="p7.418.7"></span>τὴν ἐν παισὶ παιδείαν, ὥσπερ οἱ παλαιοί. συγχωρητέον οὖν
<span class="lb" data-page="7.418" data-line="8" id="p7.418.8"></span>αὐτοῖς ὡς ἂν ἐθέλωσιν ὀνομάζειν, ἐπειδὴ μάχιμοί τ’ εἰσὶ καὶ
<span class="lb" data-page="7.418" data-line="9" id="p7.418.9"></span>ἀναιδεῖς, καὶ πολλάκις γε χρηστέον τοῖς ὀνόμασιν, ὡς ἂν
<span class="lb" data-page="7.418" data-line="10" id="p7.418.10"></span>ἐκεῖνοι κελεύωσιν, ὑπὲρ τοῦ φυγεῖν αὐτῶν τὴν γλωσσαλγίαν·
<span class="lb" data-page="7.418" data-line="11" id="p7.418.11"></span>οὐδὲ γὰρ οὐδὲ βλαβήσονταί τι διὰ τὴν ἐν τοῖς ὀνόμασι παρανομίαν
<span class="lb" data-page="7.418" data-line="12" id="p7.418.12"></span>οἱ κάμνοντες· ὅταν δὲ ἤτοι κλέπτωσί τινα καιρὸν
<span class="lb" data-page="7.418" data-line="13" id="p7.418.13"></span>ὅλον ὑπερβαίνοντες, ἢ τοῖς εἰρημένοις ἐπεισάγωσι τὸ μὴ φαινόμενον,
<span class="lb" data-page="7.418" data-line="14" id="p7.418.14"></span>οὐκ ἐπιτρεπτέον αὐτοῖς, ὡς ἂν εἰς βλάβην ἤδη τῶν
<span class="lb" data-page="7.418" data-line="15" id="p7.418.15"></span>νοσούντων τῆς τοιαύτης ἁμαρτίας διαφερούσης. ἄμεινον οὖν
<span class="lb" data-page="7.418" data-line="16" id="p7.418.16"></span>ἐστιν ἐν τῷδε, προδιεσκέφθαι τὰς τῶν σφαλμάτων αἰτίας,
<span class="lb" data-page="7.418" data-line="17" id="p7.418.17"></span>παρ’ αἷς οἱ πλεῖστοι τῶν ἰατρῶν σφάλλονται, πρὸς τὸ μήτ’
<span class="lb" data-page="7.418" data-line="18" id="p7.418.18"></span>αὐτούς τι σφαλῆναι κᾀκείνοις ἐπιδεῖξαι τὴν ἀληθῆ τοῦ 
<span class="pb" data-page="7.419" id="p7.419"></span>
<span class="lb" data-page="7.419" data-line="1" id="p7.419.1"></span>πράγματος ὁδὸν, εἰ βουληθεῖεν. ἔνιοι γὰρ αὐτῶν οὕτω πεφύκασιν,
<span class="lb" data-page="7.419" data-line="2" id="p7.419.2"></span>ὡς μηδ’ ἂν τὸν Ἀπόλλωνα αὐτὸν ἢ τὸν Ἀσκληπιὸν
<span class="lb" data-page="7.419" data-line="3" id="p7.419.3"></span>σχῶσιν ἐπιθυμοῦντάς τε διδάσκειν αὐτοὺς καὶ παρακαλοῦντας,
<span class="lb" data-page="7.419" data-line="4" id="p7.419.4"></span>ὑπακοῦσαί ποτε καὶ παρασχεῖν δύνασθαι τὰ ὦτα, μήτοι γε δὴ
<span class="lb" data-page="7.419" data-line="5" id="p7.419.5"></span>καταδέξασθαι τῇ ψυχῇ τὰ λεχθέντα. ἀλλ’ οὐκ ἐκείνοις γε
<span class="lb" data-page="7.419" data-line="6" id="p7.419.6"></span>ταῦτα γεγράψεται. τοῦτο τοίνυν σφάλματος αὐτῶν αἰτία
<span class="lb" data-page="7.419" data-line="7" id="p7.419.7"></span>πρώτη καὶ μάλιστ’ ἐστὶν, ἡ τῆς τῶν νοσημάτων διαφορᾶς
<span class="lb" data-page="7.419" data-line="8" id="p7.419.8"></span>ἄγνοια. τριταῖος μὲν γὰρ, ὡς εἴρηται νῦν, εἴωθε κινεῖσθαί
<span class="lb" data-page="7.419" data-line="9" id="p7.419.9"></span>τε καὶ τὰς ὥσπερ ἡλικίας αὐτοῦ διανύειν, οὐ μὴν ὁμοίαν γε
<span class="lb" data-page="7.419" data-line="10" id="p7.419.10"></span>κίνησιν ἔχει πᾶν νόσημα· διόπερ οὔθ’ ἡμεῖς ὀρθῶς, ἃ περὶ
<span class="lb" data-page="7.419" data-line="11" id="p7.419.11"></span>τριταίων εἰρήκαμεν, ἐπὶ πάντα μετοίσομεν, οὔτ’ ἄλλος τις
<span class="lb" data-page="7.419" data-line="12" id="p7.419.12"></span>ἀπ’ ἄλλου πάθους ὁρμηθεὶς, ἕνα κοινὸν ἀξιώσει λόγον ἁπάντων
<span class="lb" data-page="7.419" data-line="13" id="p7.419.13"></span>ὑπάρχειν. αὕτη μὲν οὖν ἡ πρώτη καὶ μεγίστη τῆς ἁμαρτίας
<span class="lb" data-page="7.419" data-line="14" id="p7.419.14"></span>αὐτῶν αἰτία. 
</p>
</section>
<section id="s5" title="Chapter 5">
<p>
<span class="lb" data-page="7.419" data-line="15" id="p7.419.15"></span>
<span class="milestone ed2page" data-n="297" data-unit="ed2page" id="ed2page.297"></span>Τὰς δ’ ἄλλας ἐφεξῆς ἐρῶ, κατὰ τὴν
<span class="lb" data-page="7.419" data-line="16" id="p7.419.16"></span>τῆς χρείας τάξιν, ἐπειδὰν πρότερον ὀνόματα θῶ τοῖς εἰρημένοις
<span class="lb" data-page="7.419" data-line="17" id="p7.419.17"></span>τῆς τριταίας περιόδου καιροῖς. Ἱπποκράτους γοῦν εἰρηκότος·
<span class="lb" data-page="7.419" data-line="18" id="p7.419.18"></span>οἱ πυρετοὶ ὁκόσοι μὴ διαλείποντες διὰ τρίτης ἰσχυροὶ 
<span class="pb" data-page="7.420" id="p7.420"></span>
<span class="lb" data-page="7.420" data-line="1" id="p7.420.1"></span>γίνονται, ἐπικίνδυνοι· ὅτῳ δ’ ἂν τρόπῳ διαλίπωσι, σημαίνει,
<span class="lb" data-page="7.420" data-line="2" id="p7.420.2"></span>ὅτι ἀκίνδυνοι· τὸ διαλιπεῖν οὐκ ἔστιν ἐπ’ ἄλλου δέξασθαι
<span class="lb" data-page="7.420" data-line="3" id="p7.420.3"></span>μέρους τῆς περιόδου, τὴν ἀπυρεξίαν ὑπερβάντα. οὐ
<span class="lb" data-page="7.420" data-line="4" id="p7.420.4"></span>γὰρ δὴ τοῦτό γέ φησιν, ὅτῳ δ’ ἂν τρόπῳ παρακμάζωσιν, οὐ
<span class="lb" data-page="7.420" data-line="5" id="p7.420.5"></span>γὰρ ἀληθὲς τοῦτο. χείριστος γὰρ πυρετῶν ὑπάρχων ὁ ἡμιτριταῖος,
<span class="lb" data-page="7.420" data-line="6" id="p7.420.6"></span>ὅμως εἰς παρακμὴν ἀφικνεῖται σαφῆ τοῖς πολλοῖς,
<span class="lb" data-page="7.420" data-line="7" id="p7.420.7"></span>καὶ ἐν ἄλλοις ἅπασι κατά γε τοῦτο παραπλησίως, ὅτι μὴ τοῖς
<span class="lb" data-page="7.420" data-line="8" id="p7.420.8"></span>συνόχοις ὠνομασμένοις· οὗτοι γὰρ μόνοι πυρετοὶ οὐκ ἔχουσι
<span class="lb" data-page="7.420" data-line="9" id="p7.420.9"></span>παρακμὴν αἰσθητὴν, ὥσπερ οὐδὲ τὴν ὅλην περίοδον, οὔτε
<span class="lb" data-page="7.420" data-line="10" id="p7.420.10"></span>τινα ἄλλην διαφορὰν τῶν προειρημένων, ἀλλ’ οἵαν ἔφαμεν
<span class="lb" data-page="7.420" data-line="11" id="p7.420.11"></span>εἶναι τῶν τριταίων τὴν ἐπὶ τοῦ μεγέθους ἔν τινι χρόνῳ στάσιν,
<span class="lb" data-page="7.420" data-line="12" id="p7.420.12"></span>ἐκεῖνοι τοιαύτην ἔχουσιν ὀλίγου δεῖν ἅπασαν αὐτῶν
<span class="lb" data-page="7.420" data-line="13" id="p7.420.13"></span>τὴν διέξοδον. εἴπερ οὖν, ὡς ἔφην, ἀκίνδυνοι κατά γε τὴν
<span class="lb" data-page="7.420" data-line="14" id="p7.420.14"></span>ἑαυτῶν φύσιν εἰσὶν οἱ εἰς ἀπυρεξίαν λήγοντες, ὡς ἐν τοῖς περὶ
<span class="lb" data-page="7.420" data-line="15" id="p7.420.15"></span>αὐτῶν λόγοις ἐπεδείξαμεν, οὐκ ἄλλό τι τὸ διαλιπεῖν Ἱπποκράτης
<span class="lb" data-page="7.420" data-line="16" id="p7.420.16"></span>ὠνόμασεν, ἢ τὸ λήγειν εἰς ἀπυρεξίαν. ὥστ’ εὐλόγως ἄν
<span class="lb" data-page="7.420" data-line="17" id="p7.420.17"></span>τις ἑπόμενος τῇ παλαιᾷ συνηθείᾳ διάλειμμα καλέσειεν ἐν ταῖς
<span class="lb" data-page="7.420" data-line="18" id="p7.420.18"></span>τῶν τριταίων περιόδοις τὸν καιρὸν τῆς ἀπυρεξίας· ὥσπέρ γε ﻿
<span class="pb" data-page="7.421" id="p7.421"></span>
<span class="lb" data-page="7.421" data-line="1" id="p7.421.1"></span>καὶ τὴν ἐπὶ τοῦ μεγίστου μεγέθους στάσιν, ὡς πρὸς τὴν αἴσθησιν
<span class="lb" data-page="7.421" data-line="2" id="p7.421.2"></span>ἡμῶν τῶν ἁπτομένων, αὐτῶν τε τῶν καμνόντων,
<span class="lb" data-page="7.421" data-line="3" id="p7.421.3"></span>ἀκμήν. οὕτω γοῦν καὶ ἡ τῶν ἡλικιῶν ἀκμὴ τὸ τελεώτατόν
<span class="lb" data-page="7.421" data-line="4" id="p7.421.4"></span>ἐστι, καὶ φαίνεται καὶ τούτῳ τῷ ὀνόματι, καθάπερ καὶ τῷ
<span class="lb" data-page="7.421" data-line="5" id="p7.421.5"></span>διαλείπειν ὁ Ἱπποκράτης χρώμενος. ἀλλὰ καὶ τὸ πρῶτον μέρος
<span class="lb" data-page="7.421" data-line="6" id="p7.421.6"></span>τῆς περιόδου κατά γε τὴν πρώτην ἡμέραν γενόμενον ἐπὶ
<span class="lb" data-page="7.421" data-line="7" id="p7.421.7"></span>τῇ μεταπτώσει τοῦ κατὰ φύσιν, ἔν τε τῇ τρίτῃ καὶ τῇ πέμπτῃ
<span class="lb" data-page="7.421" data-line="8" id="p7.421.8"></span>καὶ ταῖς ἀνάλογον, ὡσαύτως περιοδίζον ἐπὶ τῷ διαλείμματι,
<span class="lb" data-page="7.421" data-line="9" id="p7.421.9"></span>καλοῦσιν ἀρχὴν, οὐχ Ἱπποκράτης μόνον, ἀλλὰ καὶ
<span class="lb" data-page="7.421" data-line="10" id="p7.421.10"></span>οἱ ἄλλοι σχεδὸν ἅπαντες ἰατροί. μετὰ δὲ τὴν ἀρχὴν ἐναργῶς
<span class="lb" data-page="7.421" data-line="11" id="p7.421.11"></span>γνωριζομένην τῇ ψύξει δεύτερος ἦν καιρὸς ὁ τῆς ἀνωμαλίας,
<span class="lb" data-page="7.421" data-line="12" id="p7.421.12"></span>καὶ τρίτος ὁ τῆς αὐξήσεως, ἄχρι τῆς ἀκμῆς. ἐπικοινωνοῦντας
<span class="lb" data-page="7.421" data-line="13" id="p7.421.13"></span>δ’ αὐτοὺς ἀλλήλοις οὐκ ἀκριβῶς ἐθεάσαντο πάντες, ἰδέᾳ
<span class="lb" data-page="7.421" data-line="14" id="p7.421.14"></span>διαφέροντας· ὀνομάζουσί τε τὸ συγκείμενον ἐξ ἀμφοῖν, ὡς
<span class="lb" data-page="7.421" data-line="15" id="p7.421.15"></span>ἓν ὅλον, οἱ μὲν ἐπίδοσιν, οἱ δ’ αὔξησιν, οἱ δ’ ἀνάβασιν
<span class="lb" data-page="7.421" data-line="16" id="p7.421.16"></span>παροξυσμοῦ. καὶ μέντοι καὶ λέγουσιν ἀληθές τι· μετὰ
<span class="lb" data-page="7.421" data-line="17" id="p7.421.17"></span>γὰρ τὸν πρῶτον καιρὸν, ἐν ᾧ καταψύχεται μὲν τὰ ἐκτὸς,
<span class="lb" data-page="7.421" data-line="18" id="p7.421.18"></span>εἰς δὲ τὸ βάθος ἐναργῶς φαίνεται τὸ αἷμα συῤῥέον, ἕτερός
<span class="lb" data-page="7.421" data-line="19" id="p7.421.19"></span>ἐστι καιρὸς ὅλος, ὅλῳ τῷδε κατ’ ἀντίθεσιν ὑφιστάμενος, 
<span class="pb" data-page="7.422" id="p7.422"></span>
<span class="lb" data-page="7.422" data-line="1" id="p7.422.1"></span>
<span class="milestone ed1page" data-n="382" data-unit="ed1page" id="ed1page.382"></span>διαμαχομένου μὲν τοῦ θερμοῦ τῇ ψύξει; ἀποτεινομένου
<span class="lb" data-page="7.422" data-line="2" id="p7.422.2"></span>δὲ πρὸς τὰ ἐκτὸς τοῦ αἵματος. καὶ εἴ γ’ οὕτως αὐτὸν ἕνα
<span class="lb" data-page="7.422" data-line="3" id="p7.422.3"></span>λέγοιεν, ὡς εἴρηται νῦν, οὐ διοίσει καλεῖν τοῦτον ὅλον τὸν
<span class="lb" data-page="7.422" data-line="4" id="p7.422.4"></span>καιρὸν ἀνάβασιν· εἰ δ’ οὕτω καλέσαντες, ἄτμητον ἐάσειαν,
<span class="lb" data-page="7.422" data-line="5" id="p7.422.5"></span>οὐ σμικρὰ βλάψουσι τὴν τέχνην. ὁ γὰρ τῆς ἀνωμαλίας ἐν
<span class="lb" data-page="7.422" data-line="6" id="p7.422.6"></span>αὐτῷ καιρὸς ὁ πρῶτος ἑτέρων ἔνδειξιν ἔχει βοηθημάτων,
<span class="lb" data-page="7.422" data-line="7" id="p7.422.7"></span>καὶ οὐ πάντῃ τῶν αὐτῶν τῷ μετ’ αὐτὸν καιρῷ, καθ’ ὃν ὁμαλὴς
<span class="lb" data-page="7.422" data-line="8" id="p7.422.8"></span>μὲν ἡ τοῦ παντὸς σώματος κατάστασίς ἐστιν, αὔξησις δὲ
<span class="lb" data-page="7.422" data-line="9" id="p7.422.9"></span>τῶν ὄντων, ἐπὶ τῆς αὐτῆς ἰδέας μενόντων, ἄχρι τῆς ἀκμῆς·
<span class="lb" data-page="7.422" data-line="10" id="p7.422.10"></span>λοιπὴ δὲ ἡ παρακμὴ καιρὸς εἷς ἐστιν ὅμοιος ἑαυτῷ κατὰ τὴν
<span class="lb" data-page="7.422" data-line="11" id="p7.422.11"></span>ἰδέαν, ὅτι μὴ <span class="milestone ed2page" data-n="298" data-unit="ed2page" id="ed2page.298"></span>τῷ μᾶλλόν τε καὶ ἧττον αὐτὰ τὰ μόρια
<span class="lb" data-page="7.422" data-line="12" id="p7.422.12"></span>διαφέρει. ἀλλὰ τοῦτό γε καὶ τῷ πρώτῳ καιρῷ τῆς ἀρχῆς,
<span class="lb" data-page="7.422" data-line="13" id="p7.422.13"></span>καὶ τῷ δευτέρῳ τῷ τῆς ἀνωμαλίας, καὶ ἔτι τῷ τρίτῳ τῆς
<span class="lb" data-page="7.422" data-line="14" id="p7.422.14"></span>ἀναβάσεως ὑπάρχει. καὶ γὰρ τούτων ἑκάστῳ διαφορά τίς
<span class="lb" data-page="7.422" data-line="15" id="p7.422.15"></span>ἐστι κατὰ μέρος αἰσθητῶς ὑπαλλαττομένῳ. οὐ γὰρ ὁμοία
<span class="lb" data-page="7.422" data-line="16" id="p7.422.16"></span>κατὰ πάντα ἐστὶν ἑκάστου τῶν εἰρημένων καιρῶν ἡ ἀρχὴ τῇ
<span class="lb" data-page="7.422" data-line="17" id="p7.422.17"></span>τελευτῇ, διαφέρουσι δ’ ἀλλήλων τε καὶ τοῦ μέσου καιροῦ σαφῶς.
<span class="lb" data-page="7.422" data-line="18" id="p7.422.18"></span>ἡ γοῦν ἀρχὴ τοῦ παροξυσμοῦ βραχύ τι τῆς κατὰ φύσιν 
<span class="pb" data-page="7.423" id="p7.423"></span>
<span class="lb" data-page="7.423" data-line="1" id="p7.423.1"></span>ἀποκεχώρηκε καταστάσεως, ὥσπερ ἡ τελευτὴ πλεῖστον· ὅπου
<span class="lb" data-page="7.423" data-line="2" id="p7.423.2"></span>δὲ ταῦτα μεγίσταις διαφοραῖς ἀλλήλων ἀποκεχώρηκε, πάντως
<span class="lb" data-page="7.423" data-line="3" id="p7.423.3"></span>δή που καὶ μέσος τίς ἐστιν αὐτῶν καιρὸς, πλεῖον μὲν τῆς ἀρχῆς
<span class="lb" data-page="7.423" data-line="4" id="p7.423.4"></span>ἀπέχων τοῦ κατὰ φύσιν, ἔλαττον δὲ τῆς τελευτῆς.
<span class="lb" data-page="7.423" data-line="5" id="p7.423.5"></span>οὕτω δὲ καὶ ἡ τῆς ἀνωμαλίας ἀρχὴ μικρόν τι διαλλάττει τῆς
<span class="lb" data-page="7.423" data-line="6" id="p7.423.6"></span>συναπτούσης αὐτῇ τοῦ πρώτου καιροῦ τελευτῆς, ἐπιπλέον δ’
<span class="lb" data-page="7.423" data-line="7" id="p7.423.7"></span>ἀφισταμένη, καὶ μέση οὖσα, μεταξύ πως ἥνωται τῇ εἰρημένῃ
<span class="lb" data-page="7.423" data-line="8" id="p7.423.8"></span>τοῦ πρώτου καιροῦ τελευτῇ καὶ τῇ ἀρχῇ τοῦ τρίτου. κατὰ
<span class="lb" data-page="7.423" data-line="9" id="p7.423.9"></span>δὲ τὸν αὐτὸν, οἶμαι, λόγον καὶ ὅσα συνάπτει τοῦ δευτέρου
<span class="lb" data-page="7.423" data-line="10" id="p7.423.10"></span>καιροῦ τοῦδε τῆς ἀνωμαλίας ταῖς ἀρχαῖς τοῦ τρίτου καιροῦ,
<span class="lb" data-page="7.423" data-line="11" id="p7.423.11"></span>παραπλησίαν ἐκείνοις ἔχει τὴν κατάστασιν. οὕτω δὲ καὶ τοῦ
<span class="lb" data-page="7.423" data-line="12" id="p7.423.12"></span>τρίτου πάλιν αὐτοῦ καιροῦ τὰ μὲν πρῶτα τῶν ὑστάτων τοῦ
<span class="lb" data-page="7.423" data-line="13" id="p7.423.13"></span>δευτέρου βραχὺ παραλλάττει, τὰ δ’ ὕστατα παραπλήσιά πώς
<span class="lb" data-page="7.423" data-line="14" id="p7.423.14"></span>ἐστι τῇ τῆς ἀκμῆς ἰδέᾳ, τὸ μέσον δ’ ἀμφοῖν ἴσον ἑκατέρων
<span class="lb" data-page="7.423" data-line="15" id="p7.423.15"></span>τῶν ἄκρων ἀφέστηκεν. ὥστ’ οὐδὲν θαυμαστὸν, ὥσπερ τούτων
<span class="lb" data-page="7.423" data-line="16" id="p7.423.16"></span>ἑκάστου τῶν καιρῶν, οὕτω καὶ τῆς παρακμῆς τὸ μὲν
<span class="lb" data-page="7.423" data-line="17" id="p7.423.17"></span>ἀρχὴν εἶναι, τὸ δὲ τελευτὴν, τὸ δὲ μεσότητα. καλεῖν δέ γε,
<span class="lb" data-page="7.423" data-line="18" id="p7.423.18"></span>εἰ βούλοιτό τις, ἕκαστον αὐτῶν ἰδίᾳ προσηγορίᾳ δύναται.
<span class="lb" data-page="7.423" data-line="19" id="p7.423.19"></span>ἀκούω γοῦν ἑκάστοτε τῶν ἰατρῶν λεγόντων, ἀπέκλινεν 
<span class="pb" data-page="7.424" id="p7.424"></span>
<span class="lb" data-page="7.424" data-line="1" id="p7.424.1"></span>ἀρτίως ἡ ἀκμὴ, νῦν ὑφίησι, νῦν ἐνδίδωσι, νῦν ἀνίεται· εἴπερ
<span class="lb" data-page="7.424" data-line="2" id="p7.424.2"></span>οὖν ταῦτα λέγουσιν, οὐκ ἀδύνατον αὐτοῖς τὰ πρῶτα τῆς
<span class="lb" data-page="7.424" data-line="3" id="p7.424.3"></span>παρακμῆς ὀνομάζειν ἀπόκλισιν, ἢ ὕφεσιν, ἢ ἔνδοσιν, ἢ ἄνεσιν,
<span class="lb" data-page="7.424" data-line="4" id="p7.424.4"></span>ἢ καί τινα τούτων, ἢ καὶ πάντα. καὶ μέντοι καὶ τὰ
<span class="lb" data-page="7.424" data-line="5" id="p7.424.5"></span>μέσα καλεῖν ἔξεστιν ὀνόματι τῶν εἰρημένων ἑνὶ, καὶ τελευταῖα
<span class="lb" data-page="7.424" data-line="6" id="p7.424.6"></span>κατὰ τὸν αὐτὸν τρόπον· ὥσπερ καὶ ὁ Ἀρχιγένης ἄνεσιν
<span class="lb" data-page="7.424" data-line="7" id="p7.424.7"></span>ὀνομάζει τὸ τελευταῖον τῆς παρακμῆς. ἀλλ’ ἐκεῖνος φαύλως
<span class="lb" data-page="7.424" data-line="8" id="p7.424.8"></span>γε πράττει, νομίζων αὐτὴν ἕτερον εἶναι καιρὸν ἰδέᾳ τινὶ διαφέροντα
<span class="lb" data-page="7.424" data-line="9" id="p7.424.9"></span>τῆς παρακμῆς. ἀμέλει πάντων τῶν μερῶν τῆς ὅλης
<span class="lb" data-page="7.424" data-line="10" id="p7.424.10"></span>περιόδου τὸ μὲν ἀρχὴν ποιούμενος, τὸ δὲ τελευτὴν, τὸ δὲ
<span class="lb" data-page="7.424" data-line="11" id="p7.424.11"></span>μέσον· οὕτω καὶ αὐτῆς τῆς ἀνέσεως ποιεῖται τὴν τομὴν, ὡς
<span class="lb" data-page="7.424" data-line="12" id="p7.424.12"></span>ἰδίου τινὸς ὄντος καιροῦ τῶν κατὰ τὴν πρώτην διαίρεσιν, ὅσοι
<span class="lb" data-page="7.424" data-line="13" id="p7.424.13"></span>διαφέρουσιν ἀλλήλων ἰδέαις τισὶν, οὐ μόνον τῷ μᾶλλόν τε
<span class="lb" data-page="7.424" data-line="14" id="p7.424.14"></span>καὶ ἧττον. ἐν ἀμφοτέροις οὖν ἁμαρτάνει προφανῶς, ἐξαίρων
<span class="lb" data-page="7.424" data-line="15" id="p7.424.15"></span>τε τὴν ἀνάβασιν τῆς πρώτης τομῆς, ἣν ἐναργέστερον
<span class="lb" data-page="7.424" data-line="16" id="p7.424.16"></span>ἅπαντες οἱ ἄνθρωποι νοοῦσι τῆς ἀρχῆς, καὶ προστιθεὶς τὴν
<span class="lb" data-page="7.424" data-line="17" id="p7.424.17"></span>ἄνεσιν ἐν τῷ τέλει τῆς περιόδου. εἰ μὲν γὰρ εἰς ἀπυρεξίαν
<span class="lb" data-page="7.424" data-line="18" id="p7.424.18"></span>ἀφικνοῖτο, σαφὴς ἂν εἴη ἡ διαφορὰ τοῦ τοιούτου καιροῦ 
<span class="pb" data-page="7.425" id="p7.425"></span>
<span class="lb" data-page="7.425" data-line="1" id="p7.425.1"></span>πρὸς τοὺς ἄλλους ἅπαντας· εἰ δὲ ἐπιλαμβάνει τὴν παρακμὴν
<span class="lb" data-page="7.425" data-line="2" id="p7.425.2"></span>ἡ εἰσβολὴ τοῦ δευτέρου παροξυσμοῦ τριχῆ τμηθεῖσα, ἐν τῷδε
<span class="lb" data-page="7.425" data-line="3" id="p7.425.3"></span>τὸ τῆς ὅλης παρακμῆς μέρος ἔξεστι καλεῖν ἄνεσιν, οὐ μὴν
<span class="lb" data-page="7.425" data-line="4" id="p7.425.4"></span>ἄλλόν γέ τινα νομίζειν εἶναι καιρὸν ἰδίᾳ τινὶ φύσει χαρακτηριζόμενον,
<span class="lb" data-page="7.425" data-line="5" id="p7.425.5"></span>ὥσπερ τοὺς ἔμπροσθεν εἰρημένους. ὅτι μὲν οὖν
<span class="lb" data-page="7.425" data-line="6" id="p7.425.6"></span>ἔξεστι τὰ πάντα μέρη τῆς τριταίας περιόδου σαφέσι διαφοραῖς
<span class="lb" data-page="7.425" data-line="7" id="p7.425.7"></span>ἀλλήλων ὁρᾷν χωριζόμενα, πρόδηλον παντὶ τῷ θεασαμένῳ
<span class="lb" data-page="7.425" data-line="8" id="p7.425.8"></span>κᾂν ἕνα τινὰ τῶν οὕτω καμνόντων ἀῤῥώστων· εἰ δέ
<span class="lb" data-page="7.425" data-line="9" id="p7.425.9"></span>τινες αὐτῶν ἀνονόμαστοι, πρὸς μὲν τοὺς ἐριστικοὺς ἐροῦμεν,
<span class="lb" data-page="7.425" data-line="10" id="p7.425.10"></span>καιρὸς πρῶτος, καὶ δεύτερος, καὶ τρίτος, καὶ τέταρτος, καὶ
<span class="lb" data-page="7.425" data-line="11" id="p7.425.11"></span>πέμπτος, εἶθ’ ἕκτος, ὁ τῆς ἀπυρεξίας· πρὸς δὲ τοὺς εἰδότας
<span class="lb" data-page="7.425" data-line="12" id="p7.425.12"></span>ὀνομάτων χρῆσιν αὐτοὶ συντιθέμενοι τὰ ἐπιτήδεια.
<span class="lb" data-page="7.425" data-line="13" id="p7.425.13"></span>καὶ τῷ μὲν πρώτῳ καιρῷ τὸ τῆς ἀρχῆς ἴδιον <span class="milestone ed2page" data-n="299" data-unit="ed2page" id="ed2page.299"></span>ὄνομα
<span class="lb" data-page="7.425" data-line="14" id="p7.425.14"></span>κείσθω· τῷ δὲ δευτέρῳ τὸ τῆς ἀνωμαλίας· τῷ δὲ τρίτῳ
<span class="lb" data-page="7.425" data-line="15" id="p7.425.15"></span>τὸ τῆς ἀναβάσεως· καὶ τῷ τετάρτῳ τὸ τῆς ἀκμῆς· καὶ τῷ
<span class="lb" data-page="7.425" data-line="16" id="p7.425.16"></span>πέμπτῳ τὸ τῆς παρακμῆς· ὁ δὲ ἕκτος, ὁ τῆς ἀπυρεξίας,
<span class="lb" data-page="7.425" data-line="17" id="p7.425.17"></span>διάλειμμα προσαγορευέσθω. 
</p>
</section>
<section id="s6" title="Chapter 6">
<p>
<span class="lb" data-page="7.425" data-line="18" id="p7.425.18"></span>Ἔξεστι δὲ καὶ κατ’ ἄλλον τινα τρόπον
<span class="lb" data-page="7.425" data-line="19" id="p7.425.19"></span>εἰς μείζω μέρη διελεῖν ὅλην τὴν περίοδον, εἴ γε εἰς δύο ﻿
<span class="pb" data-page="7.426" id="p7.426"></span>
<span class="lb" data-page="7.426" data-line="1" id="p7.426.1"></span>δυνατὸν αὐτὴν ὅλην διελεῖν, ἓν μὲν τὸ τοῦ πρώτου παροξυσμοῦ
<span class="lb" data-page="7.426" data-line="2" id="p7.426.2"></span>ποιοῦντας, ἀπὸ τῆς πρώτης εἰσβολῆς ἄχρι τῆς ἐσχάτης
<span class="lb" data-page="7.426" data-line="3" id="p7.426.3"></span>ἀνέσεως· τὸ δὲ (μετὰ) μεταξὺ (ἐστὶ) τῆς παρακμῆς καὶ τῆς εἰσβολῆς
<span class="lb" data-page="7.426" data-line="4" id="p7.426.4"></span>τοῦ δευτέρου παροξυσμοῦ. καλῶ δὲ εἰσβολὴν παροξυσμοῦ
<span class="lb" data-page="7.426" data-line="5" id="p7.426.5"></span>τὸν ἀκριβῶς ἤδη πρῶτον χρόνον ἀπλατῆ, τὸν δ’ αὐτὸν τοῦτον
<span class="lb" data-page="7.426" data-line="6" id="p7.426.6"></span>ἐπισημασίαν εἰώθασιν ὀνομάζειν. καὶ τό γε πρὸς Ἱπποκράτους
<span class="lb" data-page="7.426" data-line="7" id="p7.426.7"></span>εἰρημένον· ἐν τοῖσι παροξυσμοῖσιν ὑποστέλλεσθαι· κατὰ ταύτην
<span class="lb" data-page="7.426" data-line="8" id="p7.426.8"></span>ἡγοῦμαι λελέχθαι τὴν τομήν. προειπὼν γὰρ, ὡς προσήκει,
<span class="lb" data-page="7.426" data-line="9" id="p7.426.9"></span>οἷς μὲν αὐτίκα ἡ ἀκμὴ, αὐτίκα λεπτῶς διαιτᾷν, οἷς δ’
<span class="lb" data-page="7.426" data-line="10" id="p7.426.10"></span>ὕστερον, εἰς εἰκεῖνο μὲν καὶ πρὸ ἐκείνου λεπτῶς, ἔμπροσθεν
<span class="lb" data-page="7.426" data-line="11" id="p7.426.11"></span>δὲ πιότερον διαιτᾷν, ὡς ἂν ἐξαρκέσοι ὁ νουσέων, ἐπήνεγκεν·
<span class="lb" data-page="7.426" data-line="12" id="p7.426.12"></span>ἐν δὲ τοῖσι παροξυσμοῖσιν ὑποστέλλεσθαι χρή· διδάσκων ἡμᾶς
<span class="lb" data-page="7.426" data-line="13" id="p7.426.13"></span>δηλονότι μόνον ἐκεῖνον τὸν καιρὸν φυλάττεσθαι, τὸν ὑπ’ αὐτοῦ
<span class="lb" data-page="7.426" data-line="14" id="p7.426.14"></span>καλούμενον παροξυσμόν. οὐδέποτε γὰρ ἐν αὐτῷ τρέφομεν,
<span class="lb" data-page="7.426" data-line="15" id="p7.426.15"></span>ἐν δὲ τῷ λοιπῷ παντὶ τῆς ἀνέσεως ἄλλοτε κατ’ ἄλλο
<span class="lb" data-page="7.426" data-line="16" id="p7.426.16"></span>μόριον αὐτοῦ· ποτὲ μὲν γὰρ ἁπλοῦς ἐστιν ἐκ παρακμῆς
<span class="lb" data-page="7.426" data-line="17" id="p7.426.17"></span>μόνον ὑπάρχων, ἐνίοτε δ’ ἐκ παρακμῆς καὶ διαλείμματος
<span class="lb" data-page="7.426" data-line="18" id="p7.426.18"></span>σύγκειται. αὕτη μέν ἐστιν ἡ εἰς δύο μέρη τομὴ τῆς μιᾶς 
<span class="pb" data-page="7.427" id="p7.427"></span>
<span class="lb" data-page="7.427" data-line="1" id="p7.427.1"></span>περιόδου, τὸ μὲν ἕτερον μέρος αὐτῆς τὸ πρότερον, ὀνομαζόντων
<span class="lb" data-page="7.427" data-line="2" id="p7.427.2"></span>ἡμῶν παροξυσμὸν, τὸ δὲ ἐπ’ αὐτῷ δεύτερον, ἤτοι γε
<span class="lb" data-page="7.427" data-line="3" id="p7.427.3"></span>ἄνεσιν, ὡς ἀρτίως, ἢ ὡς ἔνιοι, διάλειμμα. διάλειμμα γὰρ
<span class="lb" data-page="7.427" data-line="4" id="p7.427.4"></span>καλοῦσιν οὐκ ὀλίγοι τῶν ἰατρῶν τὸ μετὰ τὴν ἀκμὴν ἅπαν,
<span class="lb" data-page="7.427" data-line="5" id="p7.427.5"></span>ὅπως ἂν ἔχῃ φύσεως, εἶτ’ οὖν εἰς ἀπυρεξίαν παυόμενον, εἴτε
<span class="lb" data-page="7.427" data-line="6" id="p7.427.6"></span>καὶ μή. ἀλλ’ ἡμῖν γε φυλαττέσθωσαν αἱ προειρημέναι κλήσεις,
<span class="lb" data-page="7.427" data-line="7" id="p7.427.7"></span>ὑπὲρ τοῦ μηδεμίαν ἀσάφειαν γίνεσθαι κατὰ τὸν λόγον,
<span class="lb" data-page="7.427" data-line="8" id="p7.427.8"></span>καὶ προσαγορευέσθω τὸ μετὰ τὸν παροξυσμὸν ἅπαν ἄνεσις,
<span class="lb" data-page="7.427" data-line="9" id="p7.427.9"></span>οὐ κωλυόντων ἡμῶν, ὡς ἔφην, εἰ καὶ διάλειμμά τις αὐτὸν
<span class="lb" data-page="7.427" data-line="10" id="p7.427.10"></span>καλεῖν ὅλον, ἢ παρακμὴν, ἢ ἔνδοσιν, ἢ ὕφεσιν, ἢ ἀφαίρεσιν
<span class="lb" data-page="7.427" data-line="11" id="p7.427.11"></span>ἐθέλοι. πρόκειται γὰρ οὐ περὶ τῶν ὀνομάτων ζυγομαχεῖν,
<span class="lb" data-page="7.427" data-line="12" id="p7.427.12"></span>ἀλλὰ τὰ μέρη τῆς περιόδου σκοπεῖν ὁπόσα τε τὸν ἀριθμόν
<span class="lb" data-page="7.427" data-line="13" id="p7.427.13"></span>ἐστι καὶ ὅπῃ διενήνοχεν ἀλλήλων. 
</p>
</section>
<section id="s7" title="Chapter 7">
<p>
<span class="lb" data-page="7.427" data-line="14" id="p7.427.14"></span>Αὐτὴ μὲν οὖν ἡ τομὴ τῶν εἰς ἀπυρεξίαν
<span class="lb" data-page="7.427" data-line="15" id="p7.427.15"></span>ληγόντων ἁπάντων ἐστὶ πυρετῶν, ἀμφημερινῶν, τριταίων,
<span class="lb" data-page="7.427" data-line="16" id="p7.427.16"></span>τεταρταίων, ὡς ἓξ ἐχόντων τὰ μέρη διαφέροντα ἀλλήλων
<span class="lb" data-page="7.427" data-line="17" id="p7.427.17"></span>ἰδέαις εὐσήμοις· ἑτέρα δὲ, τῶν μὴ διαλειπόντων, εἰς πέντε
<span class="lb" data-page="7.427" data-line="18" id="p7.427.18"></span>μέρη διαιρουμένων. εἰσὶ δὲ καὶ οὗτοι πάμπολλοι, τινὲς μὲν 
<span class="pb" data-page="7.428" id="p7.428"></span>
<span class="lb" data-page="7.428" data-line="1" id="p7.428.1"></span>ἑκάστης ἡμέρας παροξυνόμενοι, τινὲς δὲ διὰ τρίτης· οὐ μὴν
<span class="lb" data-page="7.428" data-line="2" id="p7.428.2"></span>οἵ γε διὰ τετάρτης πολλάκις, ἀλλ’ ἐν τῷ σπανίῳ, φαίνονται
<span class="lb" data-page="7.428" data-line="3" id="p7.428.3"></span>γινόμενοι· τὸ πλεῖστον γὰρ αὐτῶν γένος εἰς ἀπυρεξίαν παύεται.
<span class="lb" data-page="7.428" data-line="4" id="p7.428.4"></span>διττὴ δὲ καὶ τούτων ἐστὶν ἡ ἰδέα τῶν εἰς <span class="milestone ed1page" data-n="383" data-unit="ed1page" id="ed1page.383"></span>ἀπυρεξίαν
<span class="lb" data-page="7.428" data-line="5" id="p7.428.5"></span>μὴ παυομένων, ἀμφημερινῶν, τριταίων, τεταρταίων.
<span class="lb" data-page="7.428" data-line="6" id="p7.428.6"></span>ἔνιοι μὲν γὰρ αὐτῶν καὶ τὸ μέγεθος ἀποτίθενται τοῦ σφυγμοῦ
<span class="lb" data-page="7.428" data-line="7" id="p7.428.7"></span>καὶ τὸ τάχος καὶ τὴν πυκνότητα <span class="milestone ed2page" data-n="300" data-unit="ed2page" id="ed2page.300"></span>καὶ τὴν
<span class="lb" data-page="7.428" data-line="8" id="p7.428.8"></span>σκληρότητα· τινὲς δὲ τὰ μὲν ἄλλα τρία πρὸς τὸ κατὰ φύσιν
<span class="lb" data-page="7.428" data-line="9" id="p7.428.9"></span>ἐπανάγουσι, φυλάττουσι δὲ ταχύτητα οἱ μὲν πλεῖον, οἱ δὲ
<span class="lb" data-page="7.428" data-line="10" id="p7.428.10"></span>ἧττον. ἀλλ’ οὐ τοῦ νῦν παρόντος λόγου περὶ ἐκείνων διαιρεῖσθαι·
<span class="lb" data-page="7.428" data-line="11" id="p7.428.11"></span>πρόκειται γὰρ ἐξαριθμῆσαι τὰ μόρια τῆς περιόδου
<span class="lb" data-page="7.428" data-line="12" id="p7.428.12"></span>καθ’ ἕκαστον γένος νοσήματος. εἰρηκότες οὖν ὀλίγον
<span class="lb" data-page="7.428" data-line="13" id="p7.428.13"></span>ἔμπροσθεν, ὡς ἕξ εἰσι τὰ πάντα κατὰ τοὺς διαλείποντας
<span class="lb" data-page="7.428" data-line="14" id="p7.428.14"></span>πυρετοὺς, ἑξῆς διερχόμεθα τὰ μέρη τῶν μὴ διαλειπόντων,
<span class="lb" data-page="7.428" data-line="15" id="p7.428.15"></span>πέντε εἶναι λέγοντες, ὅταν τὰ μὲν ἄλλα παραπλησίως αὐτοῖς
<span class="lb" data-page="7.428" data-line="16" id="p7.428.16"></span>ὑπάρχῃ, μόνον δὲ λείπῃ τὸ τῆς ἀπυρεξίας. ἡ δ’ ἐν τοῖς
<span class="lb" data-page="7.428" data-line="17" id="p7.428.17"></span>ἄλλοις μέρεσιν ὁμοιότης ἔξ ἀνάγκης ἐστὶ, τὸ τῆς εἰσβολῆς τῶν
<span class="lb" data-page="7.428" data-line="18" id="p7.428.18"></span>παροξυσμῶν μετὰ συστολῆς γίγνεσθαι, ὀνομάζω δ’ οὕτω τὸ
<span class="lb" data-page="7.428" data-line="19" id="p7.428.19"></span>μετὰ τοῦ ψύχεσθαι, τούτῳ γὰρ ἕπεται κατὰ τοὺς σφυγμοὺς 
<span class="pb" data-page="7.429" id="p7.429"></span>
<span class="lb" data-page="7.429" data-line="1" id="p7.429.1"></span>εἴσω μᾶλλον κινεῖσθαι μετὰ μικρότητος, ἀποχωροῦντος εἰς
<span class="lb" data-page="7.429" data-line="2" id="p7.429.2"></span>τὰ σπλάγχνα τοῦ αἵματος, ᾧ πάλιν ἐξ ἀνάγκης ἕπεται τὸ τῆς
<span class="lb" data-page="7.429" data-line="3" id="p7.429.3"></span>ἀνωμαλίας, εἶθ’ ἑξῆς τὸ τῆς ἀναβάσεως, ἀκμῆς τε καὶ παρακμῆς.
<span class="lb" data-page="7.429" data-line="4" id="p7.429.4"></span>ἐφ’ ὧν μέντοι χωρὶς αἰσθητῆς συστολῆς εἰσβολὴ γίγνεται παροξυσμοῦ,
<span class="lb" data-page="7.429" data-line="5" id="p7.429.5"></span>τοὺς τρεῖς καιροὺς εἰς ἕνα μεταπίπτειν ἀναγκαῖόν ἐστι,
<span class="lb" data-page="7.429" data-line="6" id="p7.429.6"></span>καὶ γίγνεσθαι τὸ σύμπαν μέχρι τῆς ἀκμῆς ἀνάβασιν. ὅπου γὰρ
<span class="lb" data-page="7.429" data-line="7" id="p7.429.7"></span>οὐκ ἐγένετο συστολὴ, δῆλον ὡς οὐδ’ ἀνωμαλία. τὴν δὲ ἀκμὴν οὐδ’
<span class="lb" data-page="7.429" data-line="8" id="p7.429.8"></span>ἄν ποτε εἶδον ἀπολείπουσαν, ἀλλ’ ἀεὶ διαμένουσαν αἰσθητὴν
<span class="lb" data-page="7.429" data-line="9" id="p7.429.9"></span>ἰσότητα κατὰ πάντας τοὺς πυρετοὺς ἐπί τινα χρόνον· εἰσβολὴν
<span class="lb" data-page="7.429" data-line="10" id="p7.429.10"></span>μέντοι μυριάκις ἐθεασάμην ἄνευ τῶν εἰρημένων τῆς ἀρχῆς
<span class="lb" data-page="7.429" data-line="11" id="p7.429.11"></span>συμπτωμάτων, ὧν τὸ μὲν κυριώτατον ἦν ἁπάσαις ὀλίγου δεῖν
<span class="lb" data-page="7.429" data-line="12" id="p7.429.12"></span>ταῖς ἀρχαῖς ἡ ψύξις συνοῦσα τῶν παροξυσμῶν, ὥσπερ καὶ ἡ
<span class="lb" data-page="7.429" data-line="13" id="p7.429.13"></span>ἐπὶ τὰ ἔσω τῶν ἀρτηριῶν κίνησις, ὑπὲρ ἧς εἴρηται μὲν ἐπιπλέον
<span class="lb" data-page="7.429" data-line="14" id="p7.429.14"></span>ἐν τῇ περὶ τῶν σφυγμῶν πραγματείᾳ, κατὰ δὲ τὸν ἐνεστῶτα
<span class="lb" data-page="7.429" data-line="15" id="p7.429.15"></span>λόγον ἀρκεῖ τῷ τάχει τῆς συστολῆς ἀφορίζειν αὐτήν.
<span class="lb" data-page="7.429" data-line="16" id="p7.429.16"></span>ὅσα δ’ ἄλλα συμπτώματά τε καὶ σημεῖα τῆς ἀρχῆς τῶν παροξυσμῶν
<span class="lb" data-page="7.429" data-line="17" id="p7.429.17"></span>ἐστιν ἴδια, προείρηται τὰ μὲν ἐπιγινόμενα τῇ περιψύξει,
<span class="lb" data-page="7.429" data-line="18" id="p7.429.18"></span>τὰ δ’ ἄλλα ἄλλως συμβαίνειν· σμικρότης μὲν τῶν
<span class="lb" data-page="7.429" data-line="19" id="p7.429.19"></span>σφυγμῶν καὶ ἀραιότης καὶ βραδυτὴς διαστολῆς ἐπὶ τῇ καταψύξει, 
<span class="pb" data-page="7.430" id="p7.430"></span>
<span class="lb" data-page="7.430" data-line="1" id="p7.430.1"></span>ῥῖγος δ’ ἐπ’ ἄλλαις προφάσεσιν, ἃς ἐν ταῖς τῶν συμπτωμάτων
<span class="lb" data-page="7.430" data-line="2" id="p7.430.2"></span>αἰτίαις εἴπομεν. ἀλλ’ ὅλον τὸ γένος τοῦτο τῶν
<span class="lb" data-page="7.430" data-line="3" id="p7.430.3"></span>παροξυσμῶν παντάπασιν, ὡς ἔφην, ἀπόλλυται, καὶ πολλοὺς
<span class="lb" data-page="7.430" data-line="4" id="p7.430.4"></span>πολλάκις ἡμεῖς ἐκωλύσαμεν ὑπὸ τῶν θαυμαστῶν τούτων
<span class="lb" data-page="7.430" data-line="5" id="p7.430.5"></span>ἰατρῶν ἤτοι γ’ ἐπὶ τὸ λουτρὸν πεμφθέντας, ἢ τροφὴν προσενέγκασθαι
<span class="lb" data-page="7.430" data-line="6" id="p7.430.6"></span>κελευθέντας, ὡς ὑπερβεβηκότας ἤδη τὰς ὑπόπτους
<span class="lb" data-page="7.430" data-line="7" id="p7.430.7"></span>ὥρας τοῦ παροξυσμοῦ. συμβαίνει δὲ αὐτοὺς ἀγνοοῦντας
<span class="lb" data-page="7.430" data-line="8" id="p7.430.8"></span>ἀκριβῶς ἅπτεσθαι τῆς ἀρτηρίας, ἐν τοῖς τοιούτοις σφάλμασι
<span class="lb" data-page="7.430" data-line="9" id="p7.430.9"></span>καθίστασθαι. ἅπασι γὰρ τοῖς οὕτω παροξυνομένοις ἡ συστολὴ
<span class="lb" data-page="7.430" data-line="10" id="p7.430.10"></span>θάττων γίγνεται· γνωρίζειν δ’ αὐτὴν οὐ παντός ἐστιν,
<span class="lb" data-page="7.430" data-line="11" id="p7.430.11"></span>ἀλλὰ δεῖται μάλιστα τοῦτο τὸ ἔργον, εἴπερ τι καὶ ἄλλο τῆς
<span class="lb" data-page="7.430" data-line="12" id="p7.430.12"></span>τέχνης, ἀσκήσεως ἱκανῆς, ἣν οὐχ οὐχ οἷόν τε ποιήσασθαι,
<span class="lb" data-page="7.430" data-line="13" id="p7.430.13"></span>πρὶν τεχνωθῆναι τὸν εἰρημένον ὑφ’ ἡμῶν τρόπον ἐν τῷ
<span class="lb" data-page="7.430" data-line="14" id="p7.430.14"></span>πρώτῳ τῆς διαγνώσεως τῶν σφυγμῶν. εἰ μὲν οὖν τις εἴη
<span class="lb" data-page="7.430" data-line="15" id="p7.430.15"></span>γνωστικὸς τῆς συστολῆς τῶν ἀρτηριῶν, ἐγχωρεῖ τούτῳ
<span class="lb" data-page="7.430" data-line="16" id="p7.430.16"></span>τίθεσθαι τοῦτ’ αὐτὸ τὸ μέρος τοῦ παροξυσμοῦ, καθ’ ὃ
<span class="lb" data-page="7.430" data-line="17" id="p7.430.17"></span>τὴν συστολὴν ὠκυτέραν ἐγνώρισε γεγενημένην ἄνευ τῆς
<span class="lb" data-page="7.430" data-line="18" id="p7.430.18"></span>διαστολῆς, ἀρχὴν τῆς περιόδου· τὸ δ’ ἐφεξῆς τῷδε ἐπανάβασιν,
<span class="lb" data-page="7.430" data-line="19" id="p7.430.19"></span>ἄχρι τῆς ἀκμῆς· εἰ δὲ μὴ γνωρίζοι μηδὲ τοῦτο, ﻿
<span class="pb" data-page="7.431" id="p7.431"></span>
<span class="lb" data-page="7.431" data-line="1" id="p7.431.1"></span>φαίνοιτο δὲ ἀθλίπτως αὐτῷ παντοίως ἡ εἰσβολὴ γεγενημένη,
<span class="lb" data-page="7.431" data-line="2" id="p7.431.2"></span>τὸ μέχρι τῆς ἀκμῆς μέρος τοῦ παροξυσμοῦ πᾶν ἐπανάβασιν,
<span class="lb" data-page="7.431" data-line="3" id="p7.431.3"></span>ἢ ἐπίδοσιν, ἢ αὔξησιν ὀνομάσει· τέμνων δ’ αὐτὴν εἰς πρῶτα
<span class="lb" data-page="7.431" data-line="4" id="p7.431.4"></span>καὶ τελευταῖα καὶ μέσα κατὰ τὸ μᾶλλόν τε καὶ ἦττον, οὐκ
<span class="lb" data-page="7.431" data-line="5" id="p7.431.5"></span>εἴδεσι διαφόροις, ὡς ἔμπροσθεν ἔλεγον ἐπὶ τῶν αἰσθητῶν
<span class="lb" data-page="7.431" data-line="6" id="p7.431.6"></span>περιψύξεων. ἐν τοῖς τοιούτοις οὖν πυρετοῖς οἱ πάντες ἔσονται
<span class="lb" data-page="7.431" data-line="7" id="p7.431.7"></span>καιροὶ τρεῖς, αὔξησις, ἀκμὴ, μείωσις· οὐδὲν γὰρ χεῖρον
<span class="lb" data-page="7.431" data-line="8" id="p7.431.8"></span>οὐδὲ μείωσιν ὀνομάζειν τὸν καιρὸν ἐκεῖνον, ἐν ᾧ τοῦ μεγέθους
<span class="lb" data-page="7.431" data-line="9" id="p7.431.9"></span>ἀφαιρεῖταί τι τοῦ πυρετοῦ· ἐν ὅσοις δ’ οὐκ ἔστι περίοδος,
<span class="lb" data-page="7.431" data-line="10" id="p7.431.10"></span>οἷον καὶ τοῖς συνόχοις ὀνομαζομένοις, τούτοις τοῖς
<span class="lb" data-page="7.431" data-line="11" id="p7.431.11"></span>πυρετοῖς οὔτε παροξυσμὸς ὅλως <span class="milestone ed2page" data-n="301" data-unit="ed2page" id="ed2page.301"></span>τίς ἐστιν, οὔτε τὰ
<span class="lb" data-page="7.431" data-line="12" id="p7.431.12"></span>προειρημένα μέρη, τὰ μέντοι τῆς ὅλης νόσου μόρια κατὰ
<span class="lb" data-page="7.431" data-line="13" id="p7.431.13"></span>διαφέροντας χρόνους καὶ τούτοις ἐστὶν, ἑτέροις τρόποις διαγινωσκόμενα
<span class="lb" data-page="7.431" data-line="14" id="p7.431.14"></span>παρὰ τοὺς ἐν τοῖς παροξυσμοῖς καιροὺς, οὓς
<span class="lb" data-page="7.431" data-line="15" id="p7.431.15"></span>ὀλίγον ὕστερον ἐρῶ, καὶ μάλιστα ὅτι σφάλλονται πάντες ἐν
<span class="lb" data-page="7.431" data-line="16" id="p7.431.16"></span>αὐτοῖς ἰατροὶ, καίτοιγε Ἱπποκράτους ὀρθότατα διδάξαντος
<span class="lb" data-page="7.431" data-line="17" id="p7.431.17"></span>ὑπὲρ αὐτῶν. 
</p>
</section>
<section id="s8" title="Chapter 8">
<p>
<span class="lb" data-page="7.431" data-line="18" id="p7.431.18"></span>Ἀλλὰ νῦν ἐπὶ τοὺς κατὰ περίοδόν τινα
<span class="lb" data-page="7.431" data-line="19" id="p7.431.19"></span>παροξύνοντας ἐπανέλθωμεν τῷ λόγῳ, πᾶν ὅσον ὑπόλοιπον 
<span class="pb" data-page="7.432" id="p7.432"></span>
<span class="lb" data-page="7.432" data-line="1" id="p7.432.1"></span>ἐν αὐτοῖς ἄσκοπον ἀφεῖται διαιροῦντες. ἑνὸς μὲν δὴ καὶ
<span class="lb" data-page="7.432" data-line="2" id="p7.432.2"></span>πρώτου μεμνῆσθαι κελεύω, τοῦ γεγονέναι τὸν λόγον ἡμῖν
<span class="lb" data-page="7.432" data-line="3" id="p7.432.3"></span>ἅπαντα τὸν ἀπ’ ἀρχῆς ἄχρι δεῦρο περὶ τῶν ἁπλῶν περιόδων.
<span class="lb" data-page="7.432" data-line="4" id="p7.432.4"></span>ἐν γὰρ ταῖς ἐπιπεπλεγμέναις ὁ μετὰ τὴν ἀκμὴν καιρὸς
<span class="lb" data-page="7.432" data-line="5" id="p7.432.5"></span>ἐνίοτε στενοῦται, φθανούσης εἰσβάλλειν ἐπισημασίας ἑτέρου
<span class="lb" data-page="7.432" data-line="6" id="p7.432.6"></span>παροξυσμοῦ, πρὶν τὴν προτέραν περίοδον ἀκριβῶς πληρωθῆναι,
<span class="lb" data-page="7.432" data-line="7" id="p7.432.7"></span>καὶ πολλάκις γε κατὰ μὲν τὴν ἑαυτοῦ φύσιν ὁ πυρετὸς
<span class="lb" data-page="7.432" data-line="8" id="p7.432.8"></span>ἐκ τοῦ τῶν διαλειπόντων ἐστὶ γένους, ὥσπερ ὁ τριταῖος, ἡ
<span class="lb" data-page="7.432" data-line="9" id="p7.432.9"></span>δ’ ἐπιπλοκὴ χρόνον ἀπυρεξίας οὐδένα καταλείπει τῇ προτέρᾳ
<span class="lb" data-page="7.432" data-line="10" id="p7.432.10"></span>περιόδῳ, φθάσαντος εἰσβαλεῖν τοῦ δευτέρου παροξυσμοῦ,
<span class="lb" data-page="7.432" data-line="11" id="p7.432.11"></span>πρὶν ἀπολυθῆναι τὸν πρότερον. εἴρηται δέ μοι περὶ τῶν
<span class="lb" data-page="7.432" data-line="12" id="p7.432.12"></span>τοιούτων ἐπιπλοκῶν ἐν δύο πραγματείαις, τῇ τε περὶ κρίσεων
<span class="lb" data-page="7.432" data-line="13" id="p7.432.13"></span>καὶ τῇ περὶ διαφορᾶς τῶν πυρετῶν, ἔνθα καὶ διώρισται
<span class="lb" data-page="7.432" data-line="14" id="p7.432.14"></span>μίξις ἐπιπλοκῆς. ὁ γοῦν ἡμιτριταῖος ἐκ μίξεώς τε καὶ κράσεως
<span class="lb" data-page="7.432" data-line="15" id="p7.432.15"></span>ἐδείχθη γιγνόμενος ἀμφημερινοῦ τε καὶ τριταίου πυρετοῦ.
<span class="lb" data-page="7.432" data-line="16" id="p7.432.16"></span>πολλάκις δὲ καὶ αὐτῷ τῷ ἡμιτριταίῳ τῶν ἁπλῶν εἷς
<span class="lb" data-page="7.432" data-line="17" id="p7.432.17"></span>ἐπιπλέκεται πυρετῶν, ἤτοι τριταῖος, ἢ ἀμφημερινὸς, ἀλλ’
<span class="lb" data-page="7.432" data-line="18" id="p7.432.18"></span>οὐκ ἔστιν ἡ τοιαύτη ποικιλία τῆς ἐνεστώσης οἰκεία πραγματείας,
<span class="lb" data-page="7.432" data-line="19" id="p7.432.19"></span>ἀρκεῖ γὰρ ἐνταῦθα τοὺς ἰδίους ἑκάστου τῶν πυρετῶν 
<span class="pb" data-page="7.433" id="p7.433"></span>
<span class="lb" data-page="7.433" data-line="1" id="p7.433.1"></span>καιροὺς ἀκριβῶς διαρθρῶσαι· τὸ γὰρ τὸ συμπλεκόμενον αὐτῶν
<span class="lb" data-page="7.433" data-line="2" id="p7.433.2"></span>ἑτοίμως δύνασθαι διακρίνειν οὕτως ἂν ἡμῖν μάλισθ’
<span class="lb" data-page="7.433" data-line="3" id="p7.433.3"></span>ὑπάρξειεν. οἱ μὲν οὖν ἀκριβῶς ἁπλοῖ προείρηνται, περὶ δὲ
<span class="lb" data-page="7.433" data-line="4" id="p7.433.4"></span>τῶν ἐπιμίκτων ἑξῆς ἐρῶ. γίνεται τοίνυν ἐνίοτε φρικώδης
<span class="lb" data-page="7.433" data-line="5" id="p7.433.5"></span>εἰσβολὴ, τὰ τῆς ἀρχῆς ἴδια γνωρίσματα πάντα ἔχουσα, πλὴν
<span class="lb" data-page="7.433" data-line="6" id="p7.433.6"></span>ῥίγους, ἔστι δ’ ὅτε καὶ τούτου τὴν ἔμφασιν· ἡ γάρ τοι σφοδρὰ
<span class="lb" data-page="7.433" data-line="7" id="p7.433.7"></span>φρίκη δόξειεν ἂν ἤτοι γε ἀρχή τις εἶναι ῥίγους, ἢ μικρὸν
<span class="lb" data-page="7.433" data-line="8" id="p7.433.8"></span>ῥῖγος, ἀλλὰ τό γε ἀκριβὲς ῥῖγος, οἷον ἐν τριταίοις τε καὶ τεταρταίοις
<span class="lb" data-page="7.433" data-line="9" id="p7.433.9"></span>πυρετοῖς ἐστιν, ὁ τοιοῦτος μὴ λαμβάνει, καὶ διὰ
<span class="lb" data-page="7.433" data-line="10" id="p7.433.10"></span>τοῦτ’ οὖν αὐτὸν ὀνομάζω φρικώδη· καὶ πολύ γε μᾶλλον ὅτι
<span class="lb" data-page="7.433" data-line="11" id="p7.433.11"></span>προδείξας τινὰ σημεῖα τοῦ δευτέρου καιροῦ, πάλιν ἀρχὴν ἑτέρας
<span class="lb" data-page="7.433" data-line="12" id="p7.433.12"></span>εἰσβολῆς ἐργάζεται φρικώδη, ὃ καλοῦσιν ἔνιοι μὲν ἐπανάληψιν,
<span class="lb" data-page="7.433" data-line="13" id="p7.433.13"></span>ἔνιοι δ’ ἐπαναδίπλωσιν· ἔστιν ὅτε δὲ καὶ δεύτερον
<span class="lb" data-page="7.433" data-line="14" id="p7.433.14"></span>ἐργάζεται τοῦτο, καί τισιν ἐνίοτε καὶ τρίτον, εἶτα μόγις ὕστερον
<span class="lb" data-page="7.433" data-line="15" id="p7.433.15"></span>ὁμαλῶς ἐξαπλοῦται μέχρι τῆς ἀκμῆς ἀναβαίνων. οὗτος
<span class="lb" data-page="7.433" data-line="16" id="p7.433.16"></span>ὁ πυρετὸς εἰς ἀπυρεξίαν οὐδέποτε παύεται. ὅ τε γὰρ ἄχρι τῆς
<span class="lb" data-page="7.433" data-line="17" id="p7.433.17"></span>ἀκμῆς αὐτῷ χρόνος ὑπάρχει πάμπολυς ἥ τε παρακμὴ χωρὶς
<span class="lb" data-page="7.433" data-line="18" id="p7.433.18"></span>αἰσθητῆς διαπνοῆς· πολὺ δὲ δὴ μᾶλλον ἀποδεῖ τοῦ μεθ’ ἱδρῶτος 
<span class="pb" data-page="7.434" id="p7.434"></span>
<span class="lb" data-page="7.434" data-line="1" id="p7.434.1"></span>εἰς ἀπυρεξίαν ἰέναι. ὥσπερ οὖν ὁ ἀπὸ τῆς πρώτης εἰσβολῆς
<span class="lb" data-page="7.434" data-line="2" id="p7.434.2"></span>παροξυσμὸς ἄχρι τῆς ἀκμῆς ἐν πολλῷ χρόνῳ παραγίνεται,
<span class="lb" data-page="7.434" data-line="3" id="p7.434.3"></span>κατὰ τὸν αὐτὸν τρόπον ἀπὸ τῆς ἀκμῆς κατὰ βραχὺ μειοῦται.
<span class="lb" data-page="7.434" data-line="4" id="p7.434.4"></span>καὶ τοίνυν ἐπὶ τῆς ὑστεραίας ἕτερος αὐτοῖς ἐπιγίνεται παροξυσμὸς,
<span class="lb" data-page="7.434" data-line="5" id="p7.434.5"></span>φρικώδης μὲν ὁμοίως, <span class="milestone ed1page" data-n="384" data-unit="ed1page" id="ed1page.384"></span>ἀλλ’ οὐκ ἔχων τὰς ἐπαναλήψεις
<span class="lb" data-page="7.434" data-line="6" id="p7.434.6"></span>ὡσαύτως τῷ πρόσθεν, ἢ εἴποτε κατὰ τὸ σπάνιον σχοίη,
<span class="lb" data-page="7.434" data-line="7" id="p7.434.7"></span>μίαν ποιήσαιτο μόνην, ὀλιγοχρόνιόν τε καὶ σμικράν. ἀναβαίνει
<span class="lb" data-page="7.434" data-line="8" id="p7.434.8"></span>δὲ καὶ οὗτος ὁ παροξυσμὸς ἐπὶ τὴν ἀκμὴν ἐν χρόνῳ
<span class="lb" data-page="7.434" data-line="9" id="p7.434.9"></span>πολλῷ, καὶ παρακμάζει ὡσαύτως ἐν οὐκ ὀλίγῳ χρόνω,
<span class="lb" data-page="7.434" data-line="10" id="p7.434.10"></span>
<span class="milestone ed2page" data-n="302" data-unit="ed2page" id="ed2page.302"></span>καὶ διὰ τοῦτ’ αὐτὸ ἐπὶ τῆς τρίτης ἡμέρας ὁ αὐτὸς τῷ
<span class="lb" data-page="7.434" data-line="11" id="p7.434.11"></span>κατὰ τὴν πρώτην ἐκδέχεται παροξυσμὸς, εἶτ’ αὖθις ὁ κατὰ τὴν
<span class="lb" data-page="7.434" data-line="12" id="p7.434.12"></span>τετάρτην ὁ αὐτὸς τῷ κατὰ τὴν δευτέραν, καὶ τοῦτο ἐφεξῆς
<span class="lb" data-page="7.434" data-line="13" id="p7.434.13"></span>ἀεί. τοῦτον ἐγὼ τὸν πυρετὸν ἕνεκα συντόμου καὶ σαφοῦς
<span class="lb" data-page="7.434" data-line="14" id="p7.434.14"></span>διδασκαλίας ἑνὶ προσαγορεύειν βουλόμενος ὀνόματι, τέθεικα
<span class="lb" data-page="7.434" data-line="15" id="p7.434.15"></span>κατ’ αὐτοῦ κλῆσιν ἡμιτριταῖον. εἰ μὲν οὖν καὶ Ἱπποκράτης
<span class="lb" data-page="7.434" data-line="16" id="p7.434.16"></span>τὸν τοιοῦτον πυρετὸν ἡμιτριταῖον ἐκάλει, καθάπερ
<span class="lb" data-page="7.434" data-line="17" id="p7.434.17"></span>ἐγὼ πείθομαι, δύο ἂν ἐκ τοῦ λόγου κερδαίνοις, ὅτι τε
<span class="lb" data-page="7.434" data-line="18" id="p7.434.18"></span>πρᾶγμα μανθάνεις ἰατρικὸν, ὅτι τε τοὔνομα παλαιὸν ἐπιφέρεις
<span class="lb" data-page="7.434" data-line="19" id="p7.434.19"></span>αὐτῷ· εἰ δ’ ἡγεῖταί τις ἕτερόν τινα πυρετὸν ὑφ’ 
<span class="pb" data-page="7.435" id="p7.435"></span>
<span class="lb" data-page="7.435" data-line="1" id="p7.435.1"></span>Ἱπποκράτους ἡμιτριταῖον καλεῖσθαι, σφάλλεσθαί με νομίσας
<span class="lb" data-page="7.435" data-line="2" id="p7.435.2"></span>ἐν τῇ προσηγορίᾳ, τὸ πρᾶγμα αὐτὸ μανθανέτω. ὅτι γὰρ
<span class="lb" data-page="7.435" data-line="3" id="p7.435.3"></span>καὶ τοιοῦτός τις γίνεται πυρετὸς, ὁποῖον εἶπον, οὐκέτ’ ἐν
<span class="lb" data-page="7.435" data-line="4" id="p7.435.4"></span>τῷδε μάρτυρος οὔθ’ Ἱπποκράτους οὔτε ἄλλου τινὸς ὁ λόγος
<span class="lb" data-page="7.435" data-line="5" id="p7.435.5"></span>χρῄζει, μόνον οὐ καθ’ ἑκάστην ἡμέραν ὁρώντων ἡμῶν αὐτὸν,
<span class="lb" data-page="7.435" data-line="6" id="p7.435.6"></span>καὶ μάλιστ’ ἐν Ῥώμῃ. ὥσπερ γὰρ ἐν ἄλλοις ἄλλα χωρίοις,
<span class="lb" data-page="7.435" data-line="7" id="p7.435.7"></span>οὕτως ἐν τῇδε πόλει πλεονάζει τὸ κακὸν τοῦτο. παράκειται
<span class="lb" data-page="7.435" data-line="8" id="p7.435.8"></span>δ’ αὐτῷ τις ἄλλος, οὔτε τῇ δευτέρᾳ τῶν ἡμερῶν ἕτερον φέρων
<span class="lb" data-page="7.435" data-line="9" id="p7.435.9"></span>παροξυσμὸν, οὔτε κατὰ τὴν πρώτην καὶ τὴν τρίτην τὰς
<span class="lb" data-page="7.435" data-line="10" id="p7.435.10"></span>ἐπαναλήψεις. ἔστι δ’ οὐχ εἷς οὐδ’ ὁ τοῦδε τρόπος· ἐνίοτε
<span class="lb" data-page="7.435" data-line="11" id="p7.435.11"></span>μὲν γὰρ ἄνευ φρίκης, ἐνίοτε δὲ σὺν φρίκῃ ποιεῖται τὴν εἰσβολὴν,
<span class="lb" data-page="7.435" data-line="12" id="p7.435.12"></span>ἔστι δ’ ὅτε καὶ μετὰ καταψύξεως τῶν ἄκρων σαφῶς·
<span class="lb" data-page="7.435" data-line="13" id="p7.435.13"></span>ὦπται δὲ ἐνίοτε καὶ χωρὶς αἰσθητῆς περιψύξεως οὗτος ὁ πυρετὸς
<span class="lb" data-page="7.435" data-line="14" id="p7.435.14"></span>ἔχειν τοὺς πέντε καιροὺς, ἀρχὴν, ἀνωμαλίαν, ἐπίδοσιν,
<span class="lb" data-page="7.435" data-line="15" id="p7.435.15"></span>ἀκμὴν καὶ παρακμήν. τοῖς δὲ χρόνοις ἤδη διῃρημένοις
<span class="lb" data-page="7.435" data-line="16" id="p7.435.16"></span>ὀλιγοχρόνιος μὲν ἡ ἀρχὴ, ὀλιγοχρόνιος δέ ἐστιν αὐτοῦ καὶ
<span class="lb" data-page="7.435" data-line="17" id="p7.435.17"></span>ἡ ἀνωμαλία· τὰ δὲ τῆς ἀναβάσεως οὐχ ὁμοίως ἅπασιν, ἀλλ’
<span class="lb" data-page="7.435" data-line="18" id="p7.435.18"></span>ἐνίοις μὲν (οὐκ) ὀλιγοχρόνια, ἐνίοις δὲ χρόνῳ πλείονι· καὶ
<span class="lb" data-page="7.435" data-line="19" id="p7.435.19"></span>μὲν δὴ καὶ ὁ τῆς ἀκμῆς καιρὸς ἐν χρόνῳ μὲν πάντως αἰσθητῷ ﻿
<span class="pb" data-page="7.436" id="p7.436"></span>
<span class="lb" data-page="7.436" data-line="1" id="p7.436.1"></span>καὶ πλατεῖ, διαφέρει δ’ οὐκ ὀλίγον ἐν τῷ μᾶλλόν τε καὶ ἧττον.
<span class="lb" data-page="7.436" data-line="2" id="p7.436.2"></span>οὕτω δὲ καὶ τὰ τῆς παρακμῆς ἐν χρόνῳ μὲν ἅπασι μακρῷ,
<span class="lb" data-page="7.436" data-line="3" id="p7.436.3"></span>διαφέρει δ’ ἐν τῷ τισὶ μὲν αἰσθητῶς ἀφαιρεῖν καὶ
<span class="lb" data-page="7.436" data-line="4" id="p7.436.4"></span>παρέχειν ἐλπίδα τοῦ διὰ ταχέων παύσασθαι, μετὰ ταῦτά θ’
<span class="lb" data-page="7.436" data-line="5" id="p7.436.5"></span>ἵσταται φυλάσσων ἴσον τὸ ὑπόλοιπον μέγεθος τῆς παρακμῆς·
<span class="lb" data-page="7.436" data-line="6" id="p7.436.6"></span>τισὶ δὲ ὅλην ποιεῖται τὴν παρακμὴν ἀπ’ ἀρχῆς ἄχρι τῆς τελευτῆς
<span class="lb" data-page="7.436" data-line="7" id="p7.436.7"></span>βραδεῖαν, ὥστε καὶ ἐκ διαστημάτων χρόνου μακροτέρων
<span class="lb" data-page="7.436" data-line="8" id="p7.436.8"></span>ἁπτομένῳ σοι δόξει μὲν ἀφῃρηκέναι τι πάντως, ὀλίγιστον
<span class="lb" data-page="7.436" data-line="9" id="p7.436.9"></span>μέντοι τουτί. τοιαῦταί τινες καὶ ἄλλαι μερικαὶ διαφοραὶ τῶν
<span class="lb" data-page="7.436" data-line="10" id="p7.436.10"></span>διὰ τρίτης ἡμέρας παροξυνομένων πυρετῶν, οὓς ἅπαντας
<span class="lb" data-page="7.436" data-line="11" id="p7.436.11"></span>ὀνομάζω τριταιοφυεῖς, εἰς μὲν τὴν τῆς διαθέσεως, ὅθεν ἐξάπτονται,
<span class="lb" data-page="7.436" data-line="12" id="p7.436.12"></span>γνῶσιν χρησιμώταται, πρὸς δὲ τὴν νῦν ἐνεστῶσαν
<span class="lb" data-page="7.436" data-line="13" id="p7.436.13"></span>πραγματείαν ἄχρηστοι. πρόκειται γὰρ ἡμῖν ἐνταῦθα τούς
<span class="lb" data-page="7.436" data-line="14" id="p7.436.14"></span>τε ἐν ταῖς περιόδοις διορίσασθαι καιροὺς καὶ τοὺς ὅλου τοῦ
<span class="lb" data-page="7.436" data-line="15" id="p7.436.15"></span>νοσήματος, ἕνεκα τῆς τῶν βοηθημάτων εὐκαίρου χρήσεως,
<span class="lb" data-page="7.436" data-line="16" id="p7.436.16"></span>ἣν οὐδὲν ὀνίνησιν ἡ τοιαύτη ποικιλία, καθάπερ οὐδὲ ἡ τῶν ἐν
<span class="lb" data-page="7.436" data-line="17" id="p7.436.17"></span>ἀμφημερινοῦ σχήματι πεποικιλμένων· καὶ γὰρ καὶ τούτων
<span class="lb" data-page="7.436" data-line="18" id="p7.436.18"></span>οὐκ ὀλίγοι καθ’ ἑκάστην ἡμέραν παροξυνόμενοι διάλειμμα
<span class="lb" data-page="7.436" data-line="19" id="p7.436.19"></span>οὐδὲν ἴσχουσιν· ἐρῶ δ’ αὐτῶν ὅμως ἕνεκα παραδείγματος 
<span class="pb" data-page="7.437" id="p7.437"></span>
<span class="lb" data-page="7.437" data-line="1" id="p7.437.1"></span>ὀλίγας διαφορὰς, οὐχ ὡς χρησίμους εἰς τὴν ἐνεστῶσαν ὑπόθεσιν,
<span class="lb" data-page="7.437" data-line="2" id="p7.437.2"></span>ἀλλ’ ὅτι τῶν ἰατρῶν ἔνιοι παντάπασι φυσῶνται ἐξ ὧν
<span class="lb" data-page="7.437" data-line="3" id="p7.437.3"></span>ἀλόγως φλυαροῦσι, καὶ δόξαν ἀποφέρονται παρὰ τοῖς ἀσυνέτοις,
<span class="lb" data-page="7.437" data-line="4" id="p7.437.4"></span>ὡς ἐπιμελεῖς τε καὶ πονητικοὶ καί τι σοφώτερον ἐπιστάμενοι
<span class="lb" data-page="7.437" data-line="5" id="p7.437.5"></span>τῶν μόνα τὰ χρήσιμα γραφόντων. 
</p>
</section>
<section id="s9" title="Chapter 9">
<p>
<span class="lb" data-page="7.437" data-line="6" id="p7.437.6"></span>
<span class="milestone ed2page" data-n="303" data-unit="ed2page" id="ed2page.303"></span>Εἰσβάλλει τοίνυν ὁ παροξυσμὸς τῶν
<span class="lb" data-page="7.437" data-line="7" id="p7.437.7"></span>καθ’ ἑκάστην ἡμέραν παροξυνομένων πυρετῶν ἐνίοτε μὲν
<span class="lb" data-page="7.437" data-line="8" id="p7.437.8"></span>ἄνευ σαφοῦς περιψύξεως, ἐνίοτε δὲ σὺν ταύτῃ, καὶ διαμένει
<span class="lb" data-page="7.437" data-line="9" id="p7.437.9"></span>γε τὰ τῆς ἀρχῆς ἴδια τοῖς μὲν ἐπὶ πλείονα, τοῖς δὲ ἐπ’ ἐλάττονα
<span class="lb" data-page="7.437" data-line="10" id="p7.437.10"></span>χρόνον· καὶ δὴ καὶ τὰ τῆς ἀνωμαλίας ὡσαύτως τοῖς
<span class="lb" data-page="7.437" data-line="11" id="p7.437.11"></span>μὲν ἐπὶ πλείονα, τοῖς δὲ ἐπ’ ἐλάττονα χρόνον· καὶ μετὰ
<span class="lb" data-page="7.437" data-line="12" id="p7.437.12"></span>ταῦτα ἀναβαίνει μέχρι τῆς ἀκμῆς ὁ πυρετὸς οὗτος ἐν πλείονι
<span class="lb" data-page="7.437" data-line="13" id="p7.437.13"></span>χρόνῳ τῶν διὰ τρίτης παροξυνομένων. ὑπάρχει δ’ αὐτῷ καί
<span class="lb" data-page="7.437" data-line="14" id="p7.437.14"></span>τι τοιοῦτον, ὃ κᾀκείνοις μὲν ἔστιν ὅτε γίγνεται σπανίως, πολὺ
<span class="lb" data-page="7.437" data-line="15" id="p7.437.15"></span>μᾶλλον δ’ ἐν τούτῳ φαίνεται· σαφῆ ποιούμενος ἀνάβασιν,
<span class="lb" data-page="7.437" data-line="16" id="p7.437.16"></span>ἵσταταί τινι χρόνῳ μηδὲν προστιθεὶς, εἶτ’ αὖθις προστίθησιν.
<span class="lb" data-page="7.437" data-line="17" id="p7.437.17"></span>οὕτω δὲ κᾀπὶ τῆς παρακμῆς ἤτοι γε ὁμαλὴν ποιεῖται τὴν
<span class="lb" data-page="7.437" data-line="18" id="p7.437.18"></span>ἀφαίρεσιν, ἢ μεταξὺ ἵστησιν ἐπὶ τοῦ αὐτοῦ μεγέθους, τοῖς 
<span class="pb" data-page="7.438" id="p7.438"></span>
<span class="lb" data-page="7.438" data-line="1" id="p7.438.1"></span>μὲν ὥραν μίαν, τοῖς δὲ δύο, μετὰ ταῦτα ἀφαιρεῖ. καὶ δὴ
<span class="lb" data-page="7.438" data-line="2" id="p7.438.2"></span>καὶ μέχρι τῆς εἰσβολῆς τοῦ δευτέρου παροξυσμοῦ τοῖς μὲν
<span class="lb" data-page="7.438" data-line="3" id="p7.438.3"></span>ἀφαιρεῖ, τοῖς δὲ ἐν ᾧπέρ ἐστι μεγέθει διαμένει. μᾶλλον δὲ
<span class="lb" data-page="7.438" data-line="4" id="p7.438.4"></span>τοῦτο τοῖς διὰ τρίτης ὑπάρχει, διότι καὶ ἡ περίοδος αὐτῶν
<span class="lb" data-page="7.438" data-line="5" id="p7.438.5"></span>ἐστι μακροτέρα. διπλασία γάρ πώς ἐστι τῷ χρόνῳ τῶν διὰ
<span class="lb" data-page="7.438" data-line="6" id="p7.438.6"></span>τρίτης παροξυνομένων πυρετῶν ἡ περίοδος, εἰ παραβάλλοιτο
<span class="lb" data-page="7.438" data-line="7" id="p7.438.7"></span>τῇ τῶν καθ’ ἑκάστην ἡμέραν. ὥστε ἐναργῶς διὰ τοῦτο χρονίζει
<span class="lb" data-page="7.438" data-line="8" id="p7.438.8"></span>τὸ λείψανον τῆς παρακμῆς αὐτῆς, ἐν ἴσῳ διαμένον μεγέθει.
<span class="lb" data-page="7.438" data-line="9" id="p7.438.9"></span>πολλοὶ δὲ καὶ ἄλλοι τρόποι περιόδων εἰσὶ, διαφοραῖς
<span class="lb" data-page="7.438" data-line="10" id="p7.438.10"></span>μερικαῖς ποικιλλόμενοι, περιττοὶ πρὸς τὰ νῦν ἐνεστῶτα. διὰ
<span class="lb" data-page="7.438" data-line="11" id="p7.438.11"></span>τοῦτο δὲ ἐνίων ἐμνημόνευσα, διότι τῶν ἰατρῶν οἱ μὴ γινώσκοντες,
<span class="lb" data-page="7.438" data-line="12" id="p7.438.12"></span>ὡς οὐκ ἔστιν οἰκεία τοῦ παρόντος σκέμματος ἡ τοιαύτη
<span class="lb" data-page="7.438" data-line="13" id="p7.438.13"></span>διδασκαλία, γεγράφασιν ὑπὲρ αὐτῶν, ἁμαρτάνοντες καὶ
<span class="lb" data-page="7.438" data-line="14" id="p7.438.14"></span>κατ’ αὐτῶν τὴν διήγησιν. ἀλλ’ οὐ νῦν καιρὸς ἐλέγχειν αὐτοὺς
<span class="lb" data-page="7.438" data-line="15" id="p7.438.15"></span>ἐν οὐκ οἰκείῳ σκέμματι· μαθήσῃ δ’ ἐπιστημονικῶς, ὅτι γε
<span class="lb" data-page="7.438" data-line="16" id="p7.438.16"></span>φλυαροῦσιν ἄχρηστα, καὶ ὅτι θαυμαστῶς Ἱπποκράτους εὑρόντος
<span class="lb" data-page="7.438" data-line="17" id="p7.438.17"></span>τὴν ἐν αὐτοῖς μέθοδον, οὔτ’ ἐξειργάσατό τις αὐτὴν,
<span class="lb" data-page="7.438" data-line="18" id="p7.438.18"></span>καὶ πρὸς τούτῳ καὶ διέφθειραν οἱ πλεῖστοι, κατ’ ἐκεῖνο μάλιστα 
<span class="pb" data-page="7.439" id="p7.439"></span>
<span class="lb" data-page="7.439" data-line="1" id="p7.439.1"></span>τοῦ λόγου τὸ χωρίον, ἔνθα συνάπτειν μέλλω τοῖς εἰρημένοις
<span class="lb" data-page="7.439" data-line="2" id="p7.439.2"></span>καιροῖς τὰ βοηθήματα. πραχθήσεται δέ μοι τοῦτο
<span class="lb" data-page="7.439" data-line="3" id="p7.439.3"></span>τοὺς ὅλου τοῦ νοσήματος ἐπιδείξαντι καιρούς· ἄχρι μὲν γὰρ
<span class="lb" data-page="7.439" data-line="4" id="p7.439.4"></span>τοῦδε τοὺς ἐν μέρει διῆλθον μόνους. 
</p>
</section>
</section>
</article>
