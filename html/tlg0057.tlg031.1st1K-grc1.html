<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg031.1st1K-grc1.xml">De usu pulsuum</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg031.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">5</span>, <span class="biblScope">3</span>, <span class="biblScope">5</span>, <span class="biblScope">149-180</span>, <span class="date" rel="-">1823</span>
</span>. </span>
<a href="https://hdl.handle.net/2027/chi.15862725">HathiTrust</a>
</span>
</p>
</div>
</header>
<section id="s">
<span class="pb" data-page="149" id="p149"></span>
<section id="s1" title="Chapter 1">
<h1>ΓΑΛΗΝΟΥ ΠΕΡΙ ΧΡΕΙΑΣ ΣΦΥΓΜΩΝ
<br/>ΒΙΒΛΙΟΝ.
</h1>
<p>
<span class="lb" data-page="149" data-line="1" id="p149.1"></span>Τίς ἡ χρεία τῶν σφυγμῶν; ἆρά γε ἥπερ
<span class="lb" data-page="149" data-line="2" id="p149.2"></span>καὶ τῆς ἀναπνοῆς, ὡς σχεδὸν ἅπασιν ἰατροῖς τε καὶ φιλοσόφοις
<span class="lb" data-page="149" data-line="3" id="p149.3"></span>ἔδοξεν, ἤ τις ἑτέρα παρὰ ταύτην; οὐ γὰρ δὴ ἀβασανίστως
<span class="lb" data-page="149" data-line="4" id="p149.4"></span>πειστέον αὐτοῖς, ἐναντιοῦσθαι δοκούντων ἄλλων
<span class="lb" data-page="149" data-line="5" id="p149.5"></span>τέ τινων οὐκ ὀλίγων φαινομένων, καὶ τοῦ νῦν εἰρῆσθαι
<span class="lb" data-page="149" data-line="6" id="p149.6"></span>μέλλοντος οὐχ ἥκιστα. στερηθέντες μὲν γὰρ τῆς ἀναπνοῆς
<span class="lb" data-page="149" data-line="7" id="p149.7"></span>εὐθέως ἀποθνήσκομεν, ἄσφυκτα δ’ ἀπεργάσῃ πολλὰ τῶν
<span class="lb" data-page="149" data-line="8" id="p149.8"></span>μορίων ἄνευ μεγάλης βλάβης. εἰ γοῦν ἐθελήσῃς ἢ τὰς διὰ 
<span class="pb" data-page="150" id="p150"></span>
<span class="lb" data-page="150" data-line="1" id="p150.1"></span>τῶν βουβώνων ἐπὶ τὰ σκέλη καθηκούσας ἀρτηρίας, ἢ τὰς
<span class="lb" data-page="150" data-line="2" id="p150.2"></span>διὰ τῶν μασχαλῶν εἰς τὰς χεῖρας βρόχῳ διαλαβεῖν, ἀσφύκτους
<span class="lb" data-page="150" data-line="3" id="p150.3"></span>μὲν εὐθέως ἐργάσῃ τὰς ἐν τοῖς κώλοις ἁπάσας, οὐ
<span class="lb" data-page="150" data-line="4" id="p150.4"></span>μὴν παραλύσεις ταῦτα τῆς καθ’ ὁρμὴν κινήσεως, ὥσπερ
<span class="lb" data-page="150" data-line="5" id="p150.5"></span>οὐδὲ τῆς αἰσθήσεως. εἰ δ’ ἐν τῷ χρόνῳ ναρκώδη τε καὶ
<span class="lb" data-page="150" data-line="6" id="p150.6"></span>ψυχρὰ καὶ ὠχρὰ καὶ ἄτροφα γίνεται, τάχ’ ἂν τοῦτο κατὰ
<span class="lb" data-page="150" data-line="7" id="p150.7"></span>συμπάθειαν μᾶλλον ἢ τὴν τῶν σφυγμῶν ἀπώλειαν συμβαίνοι.
<span class="lb" data-page="150" data-line="8" id="p150.8"></span>εἰ δὲ τὰ νεῦρα βρόχοις διαλάβοις, ἀκίνητά τε παντελῶς
<span class="lb" data-page="150" data-line="9" id="p150.9"></span>καὶ ἀναίσθητα παραχρῆμα ποιήσεις τὰ μόρια. ἐχρῆν
<span class="lb" data-page="150" data-line="10" id="p150.10"></span>οὖν καὶ τὰς ἀρτηρίας ὁμοίως τοῖς νεύροις κακωθείσας, εἰς
<span class="lb" data-page="150" data-line="11" id="p150.11"></span>ἅπερ ἔμπροσθεν ὠφέλουν ἕκαστον τῶν μορίων, εἰς ταῦτα
<span class="lb" data-page="150" data-line="12" id="p150.12"></span>καὶ βλάπτειν εὐθέως. τὸ δὲ δὴ πάντων ἀτοπώτατον, εἰ
<span class="lb" data-page="150" data-line="13" id="p150.13"></span>τὰς κατὰ τὸν τράχηλον ἀρτηρίας βρόχοις διαλάβοις, οὐδὲν
<span class="lb" data-page="150" data-line="14" id="p150.14"></span>σαφὲς βλάψεις τὸ ζῶον, καίτοι συνάπτουσιν αὗται καρδίαν
<span class="lb" data-page="150" data-line="15" id="p150.15"></span>ἐγκεφάλῳ, τὸ κυριώτατον τῶν ζωτικῶν ὄργανον τῷ κυριωτάτῳ
<span class="lb" data-page="150" data-line="16" id="p150.16"></span>τῶν ψυχικῶν. <span class="milestone ed2page" data-n="434" data-unit="ed2page" id="ed2page.434"></span> εἴπερ οὖν τῶν οὕτως ἐπικαίρων
<span class="lb" data-page="150" data-line="17" id="p150.17"></span>ἀρτηριῶν ἡ βλάβη μηδὲν σαφὲς ἀδικεῖ τὸ ζῶον, σχολῇ γ’
<span class="lb" data-page="150" data-line="18" id="p150.18"></span>ἂν τῶν ἄλλων τις ἀδικήσειεν. <span class="milestone ed1page" data-n="155" data-unit="ed1page" id="ed1page.155"></span> εἰ δ’ οὐδὲν βλάπτουσιν 
<span class="pb" data-page="151" id="p151"></span>
<span class="lb" data-page="151" data-line="1" id="p151.1"></span>παθοῦσαι, παντί που δῆλον, ὡς οὐδ’ ὠφελοῦσιν, οὐδ’ ἂν
<span class="lb" data-page="151" data-line="2" id="p151.2"></span>ἐῤῥωμέναι τύχωσιν. πῶς οὖν ἐκ σφυγμῶν τὸ μέγιστον προγινώσκομεν;
<span class="lb" data-page="151" data-line="3" id="p151.3"></span>οὐχ ὡς ἐξ αἰτίων πολὺ δυναμένων, φήσει τις,
<span class="lb" data-page="151" data-line="4" id="p151.4"></span>ἀλλ’ ὡς σημείων ἐπικαίρων, ὡς εἰ καὶ γρυπουμένοις τοῖς
<span class="lb" data-page="151" data-line="5" id="p151.5"></span>ὄνυξι καὶ μελαινομένοις τεκμαίροιτό τις περὶ θανάτου.
<span class="lb" data-page="151" data-line="6" id="p151.6"></span>ὅταν γὰρ τοῖς χρησίμοις εἰς τὴν ζωὴν ἕπηταί τινα κατ’ ἀνάγκην,
<span class="lb" data-page="151" data-line="7" id="p151.7"></span>ὁ μὲν κίνδυνος ἐπὶ τῇ τοῦ χρησίμου βλάβῃ, τὸ δ’
<span class="lb" data-page="151" data-line="8" id="p151.8"></span>ἐξ ἀνάγκης ἑπόμενον σημεῖον γίνεται τοῦ κινδύνου. κύριον
<span class="lb" data-page="151" data-line="9" id="p151.9"></span>μὲν οὖν σπλάγχνον ἡ καρδία, ἐκπεφύκασι δ’ ἀπ’ αὐτῆς αἱ
<span class="lb" data-page="151" data-line="10" id="p151.10"></span>ἀρτηρίαι, καὶ κινοῦνται τὸν αὐτὸν ἐκείνῃ τρόπον· ὥστε καὶ
<span class="lb" data-page="151" data-line="11" id="p151.11"></span>βλάπτονται τὸν αὐτὸν, καὶ ταύτῃ μέγα δηλοῦν πεφύκασιν.
<span class="lb" data-page="151" data-line="12" id="p151.12"></span>ἐδείχθη δὲ οὐ ταὐτὸν ὂν τὸ δηλοῦν μεγάλα τῷ δύνασθαι
<span class="lb" data-page="151" data-line="13" id="p151.13"></span>μεγάλα. πόθεν οὖν ἐπῆλθεν ἅπασιν ἰατροῖς τε καὶ φιλοσόφοις
<span class="lb" data-page="151" data-line="14" id="p151.14"></span>εἰς τὴν αὐτὴν χρείαν ἀνάγειν τήν τε ἀναπνοὴν καὶ
<span class="lb" data-page="151" data-line="15" id="p151.15"></span>τοὺς σφυγμοὺς, τῆς μὲν οὕτως εἰς μέγα διαφέρειν ἡμῖν
<span class="lb" data-page="151" data-line="16" id="p151.16"></span>φαινομένης, τῶν δ’, ὡς ἔοικεν, ἢ παντάπασιν εἰς οὐδὲν, ἢ
<span class="lb" data-page="151" data-line="17" id="p151.17"></span>παντελῶς μικρόν; ἐμοὶ μὲν οὖν δοκοῦσιν, ὥσπερ οὖν καὶ 
<span class="pb" data-page="152" id="p152"></span>
<span class="lb" data-page="152" data-line="1" id="p152.1"></span>γράφουσιν οἱ πλείους αὐτῶν, ἐκ τοῦ τρέπεσθαι παραπλησίους
<span class="lb" data-page="152" data-line="2" id="p152.2"></span>τροπὰς ἐπὶ τοῖς αὐτοῖς αἰτίοις ἀμφότερα κοινὴν
<span class="lb" data-page="152" data-line="3" id="p152.3"></span>εἶναι καὶ τὴν χρείαν αὐτῶν ὑπονοῆσαι· τῶν τε γὰρ γυμναζομένων
<span class="lb" data-page="152" data-line="4" id="p152.4"></span>καὶ λουομένων, καὶ τῶν ὁπωσοῦν ἄλλως θερμαινομένων,
<span class="lb" data-page="152" data-line="5" id="p152.5"></span>οὐ τὴν ἀναπνοὴν μόνον ὠκυτέραν τε καὶ πυκνοτέραν
<span class="lb" data-page="152" data-line="6" id="p152.6"></span>καὶ μείζονα γινομένην ἔστιν ἰδεῖν, ἀλλὰ καὶ τοὺς
<span class="lb" data-page="152" data-line="7" id="p152.7"></span>σφυγμοὺς ὡσαύτως τρεπομένους, τῶν τ’ ἀργούντων, καὶ τῶν
<span class="lb" data-page="152" data-line="8" id="p152.8"></span>ὁπωσοῦν ἄλλως ψυχομένων, οὐ τὴν ἀναπνοὴν μόνην ἀραιοτέραν
<span class="lb" data-page="152" data-line="9" id="p152.9"></span>τε καὶ βραδυτέραν καὶ μικροτέραν, ἀλλὰ καὶ τοὺς
<span class="lb" data-page="152" data-line="10" id="p152.10"></span>σφυγμούς. καὶ ἐν τοῖς καυσώδεσι πυρετοῖς πλεῖστον μὲν
<span class="lb" data-page="152" data-line="11" id="p152.11"></span>καὶ τάχιστον καὶ πυκνότατον ἀναπνέουσι, μεγίστους δ’
<span class="lb" data-page="152" data-line="12" id="p152.12"></span>ἔχουσι καὶ ταχίστους καὶ πυκνοτάτους τοὺς σφυγμούς. εἰ
<span class="lb" data-page="152" data-line="13" id="p152.13"></span>δ’ ἐπὶ ταῖς ἀσυμμέτροις τροφαῖς οἱ μὲν σφυγμοὶ μείζονες,
<span class="lb" data-page="152" data-line="14" id="p152.14"></span>αἱ δ’ ἀναπνοαὶ γίνονται μικρότεραι, οὐδὲ τοῦτο ἀπόρημα
<span class="lb" data-page="152" data-line="15" id="p152.15"></span>τῷ λόγῳ· μικρότερον μὲν γὰρ ἀναπνέουσιν ἢ σφύζουσι
<span class="lb" data-page="152" data-line="16" id="p152.16"></span>στενοχωρίᾳ τῶν φρενῶν, ἀλλ’ ὅσῳ μικρότερον, τοσούτῳ
<span class="lb" data-page="152" data-line="17" id="p152.17"></span>πυκνότερον, ἰώμενοι τὴν μικρότητα τῆς ἀναπνοῆς τῷ συνεχεῖ 
<span class="pb" data-page="153" id="p153"></span>
<span class="lb" data-page="153" data-line="1" id="p153.1"></span>τῆς ἐνεργείας. ὅσον γὰρ ἐνδεέστερον ἀπέλαυσεν ἡ φύσις
<span class="lb" data-page="153" data-line="2" id="p153.2"></span>ἀέρος, οὐ δυνηθέντος ἐπὶ πλεῖστον διαστῆναι τοῦ θώρακος,
<span class="lb" data-page="153" data-line="3" id="p153.3"></span>τοῦτο ἐπανορθοῦται τῇ πυκνότητι. καὶ διὰ τοῦτο ἴσον
<span class="lb" data-page="153" data-line="4" id="p153.4"></span>δύναται τὸ μικρότερόν τε ἅμα καὶ πυκνότερον πνεῦμα τῷ
<span class="lb" data-page="153" data-line="5" id="p153.5"></span>μείζονί τε ἅμα καὶ ἀραιοτέρῳ. λέγομεν δὲ νῦν ἀραιότερον
<span class="lb" data-page="153" data-line="6" id="p153.6"></span>σφυγμὸν τὸν ἐπὶ τροφαῖς, οὐ τὸν πρὸ τῆς τροφῆς, ἐκείνου
<span class="lb" data-page="153" data-line="7" id="p153.7"></span>μὲν γὰρ πυκνότερός ἐστιν, ἀλλὰ τῇ τῆς ἀναπνοῆς ἰδέᾳ παραβάλλοντες.
<span class="lb" data-page="153" data-line="8" id="p153.8"></span>εἰ τοίνυν τρέπεται μὲν ὡσαύτως ἐπὶ τοῖς αὐτοῖς
<span class="lb" data-page="153" data-line="9" id="p153.9"></span>αἰτίοις ἡ ἀναπνοὴ τοῖς σφυγμοῖς, βλάπτεται δ’ οὐχ
<span class="lb" data-page="153" data-line="10" id="p153.10"></span>ὡσαύτως ἀπολλυμένη, καὶ γὰρ τοῦτ’ ἔμπροσθεν ἐδείχθη,
<span class="lb" data-page="153" data-line="11" id="p153.11"></span>περαίνοιτ’ ἂν οὐδὲν ἧττον ὁμοίως ἀλλήλοις τὰ ἀντικείμενα,
<span class="lb" data-page="153" data-line="12" id="p153.12"></span>τό τε τῆς αὐτῆς ἕνεκα χρείας ἄμφω γεγονέναι καὶ τὸ μὴ
<span class="lb" data-page="153" data-line="13" id="p153.13"></span>τῆς αὐτῆς. ἀλλ’ οὐκ ἐνδέχεται· χρὴ γὰρ θάτερον αὐτῶν
<span class="lb" data-page="153" data-line="14" id="p153.14"></span>ἀληθὲς ὑπάρχειν, οὐκ ἄμφω. 
</p>
</section>
<section id="s2" title="Chapter 2">
<p>
<span class="lb" data-page="153" data-line="15" id="p153.15"></span>
<span class="milestone ed2page" data-n="435" data-unit="ed2page" id="ed2page.435"></span> Ζητητέον οὖν, ὅπῃ τῶν λόγων ὁ ἕτερος
<span class="lb" data-page="153" data-line="16" id="p153.16"></span>παραλογίζεται, κάνονα τῆς κρίσεως ποιησαμένοις ἡμῖν
<span class="lb" data-page="153" data-line="17" id="p153.17"></span>τὴν χρείαν τῆς ἀναπνοῆς, ἣν ἐδείξαμεν ἐν τοῖς περὶ
<span class="lb" data-page="153" data-line="18" id="p153.18"></span>αὐτῆς λόγοις διττὴν οὖσαν, ὡς ἐδόκει καὶ Ἱπποκράτει· ﻿
<span class="pb" data-page="154" id="p154"></span>
<span class="lb" data-page="154" data-line="1" id="p154.1"></span>τὴν μὲν γὰρ ἑτέραν, τὴν μείζω, φυλακὴν τῆς ἐμφύτου θερμασίας,
<span class="lb" data-page="154" data-line="2" id="p154.2"></span>τὴν δὲ ἑτέραν, τὴν ἐλάττονα, θρέψιν τοῦ ψυχικοῦ
<span class="lb" data-page="154" data-line="3" id="p154.3"></span>πνεύματος. ἀλλ’ εἰς ἄμφω ταῦτα παρὰ τῆς διὰ τῶν
<span class="lb" data-page="154" data-line="4" id="p154.4"></span>ῥινῶν εἰσπνοῆς ὠφελεῖσθαι τὸν ἐγκέφαλον ἐλέγομεν. ὥστ’
<span class="lb" data-page="154" data-line="5" id="p154.5"></span>οὐδὲν θαυμαστὸν, ὀλίγης αὐτῷ παρὰ καρδίας χορηγουμένης
<span class="lb" data-page="154" data-line="6" id="p154.6"></span>τῆς ἐπικουρίας, ὀλίγην εἶναι καὶ τὴν βλάβην, τῶν καρωτίδων
<span class="lb" data-page="154" data-line="7" id="p154.7"></span>λεγομένων ἀρτηριῶν βρόχοις διαληφθεισῶν. ἀλλ’
<span class="lb" data-page="154" data-line="8" id="p154.8"></span>ἴσως τις φήσει, μηδ’ ἐλαχίστην φαίνεσθαι· δι’ ὅλης γὰρ
<span class="lb" data-page="154" data-line="9" id="p154.9"></span>ἡμέρας τὸ ζῶον, ὡς ἐπειράθημεν πολλάκις, ἀβλαβὲς διαμένει.
<span class="lb" data-page="154" data-line="10" id="p154.10"></span>καὶ ὀρθῶς γε φήσει. καὶ δὴ τοῦθ’ ἡμεῖς ἀποροῦντες
<span class="lb" data-page="154" data-line="11" id="p154.11"></span>ἐπενοήσαμεν τοιούτου τινὸς ἀποπειραθῆναι φαινομένου.
<span class="lb" data-page="154" data-line="12" id="p154.12"></span>πρότερον δ’ ἐρῶ τὸν λογισμὸν, ὅθεν εἰς τοῦθ’ ἥκομεν.
<span class="lb" data-page="154" data-line="13" id="p154.13"></span>ἐπεὶ γὰρ ἐν ἑτέροις ἡμῖν ἀποδέδεικται, τὰς κατὰ τὸν ἐγκέφαλον
<span class="lb" data-page="154" data-line="14" id="p154.14"></span>κοιλίας πνεύματος εἶναι ψυχικοῦ μεστὰς, τροφῆς
<span class="lb" data-page="154" data-line="15" id="p154.15"></span>χρήζοντος συνεχοῦς, ἀποδέδεικται δὲ καὶ ὡς δαπανᾶται
<span class="lb" data-page="154" data-line="16" id="p154.16"></span>τοῦτο ἐν ταῖς καθ’ ὁρμὴν κινήσεσιν, ἄμεινον ἐδόκει
<span class="lb" data-page="154" data-line="17" id="p154.17"></span>τρέχειν ἀναγκάζειν τὸ ζῶον, ᾧ τὰς ἀρτηρίας βρόχοις 
<span class="pb" data-page="155" id="p155"></span>
<span class="lb" data-page="155" data-line="1" id="p155.1"></span>διελάβομεν. ἐπεὶ δὲ μέχρι μὲν πολλοῦ καλῶς ἔτρεχε, μέχρι
<span class="lb" data-page="155" data-line="2" id="p155.2"></span>παντὸς δ’ οὐκ ἠδύνατο, ζητεῖν ἐδόκει χρῆναι, διότι μέχρι
<span class="lb" data-page="155" data-line="3" id="p155.3"></span>μὲν πολλοῦ ἔτρεχε, μέχρι παντὸς δὲ οὐκ ἠδύνατο, καὶ πάλιν
<span class="lb" data-page="155" data-line="4" id="p155.4"></span>αὐτὸ μέχρι πολλοῦ οὐ διαρκεῖν, ἀλλ’ εὐθέως ἐκλύεσθαι,
<span class="lb" data-page="155" data-line="5" id="p155.5"></span>δαπανωμένου τοῦ ψυχικοῦ πνεύματος. ἀλλὰ καὶ αὐτοῦ τούτου
<span class="lb" data-page="155" data-line="6" id="p155.6"></span>τὸ δικτυοειδὲς πλέγμα πρὸς τῶν ἀμφὶ τὸν Ἡρόφιλον
<span class="lb" data-page="155" data-line="7" id="p155.7"></span>κληθὲν ἐδόκει τὴν αἰτίαν ἔχειν. ἐκεῖ γὰρ αἱ ἐπὶ τὸν ἐγκέφαλον
<span class="lb" data-page="155" data-line="8" id="p155.8"></span>ἀνιοῦσαι καρωτίδες ἀρτηρίαι, πρὶν διελθεῖν τὴν σκληρὰν
<span class="lb" data-page="155" data-line="9" id="p155.9"></span>μήνιγγα, σχίζονται πολυειδῶς ὑπ’ αὐτῆς, περιπλεκόμεναι
<span class="lb" data-page="155" data-line="10" id="p155.10"></span>κατὰ πολλοὺς στίχους, ὡς εἰ νοήσαις ἀλλήλοις ἐπικείμενα
<span class="lb" data-page="155" data-line="11" id="p155.11"></span>δίκτυα πλείω, καὶ χώραν παμπόλλην, ἣν καλοῦσιν
<span class="lb" data-page="155" data-line="12" id="p155.12"></span>ἐγκεφάλου βάσιν, καταλαμβάνουσιν, ἐνὸν αὐταῖς εὐθὺς μὲν
<span class="lb" data-page="155" data-line="13" id="p155.13"></span>διεκπεσεῖν τὰς μήνιγγας, ἐμφῦναι δὲ εἰς τὸν ἐγκέφαλον, οὗ
<span class="lb" data-page="155" data-line="14" id="p155.14"></span>περ ἐξ ἀρχῆς ἰέναι. τοῦθ’ οὖν τὸ θαυμαστὸν πλέγμα πρὸς
<span class="lb" data-page="155" data-line="15" id="p155.15"></span>τῆς μηδὲν εἰκῆ ποιούσης φύσεως ἐν οὕτως ἀσφαλεῖ χώρᾳ
<span class="lb" data-page="155" data-line="16" id="p155.16"></span>ταχθῆναι, μεγάλης τινὸς ἐδόκει χρείας ἐνδεικτικὸν ὑπάρχειν.
<span class="lb" data-page="155" data-line="17" id="p155.17"></span>ἀλλ’ ἐπειδὴ τὴν τῶν ἐντέρων ἕλικα καὶ τὴν τῶν εἰς τοὺς 
<span class="pb" data-page="156" id="p156"></span>
<span class="lb" data-page="156" data-line="1" id="p156.1"></span>ὄρχεις ἐμφυομένων ἀγγείων ἀκριβοῦς τε πέψεως ἕνεκα τῶν
<span class="lb" data-page="156" data-line="2" id="p156.2"></span>περιεχομένων ὑλῶν καὶ προσέτι δαψιλοῦς παρασκευῆς ταῖς
<span class="lb" data-page="156" data-line="3" id="p156.3"></span>ἑξῆς ἐνεργείαις ἑωρῶμεν γεγενημένην, εὔλογον ἐδόκει κᾀνταῦθα
<span class="lb" data-page="156" data-line="4" id="p156.4"></span>τοιοῦτόν τι μεμηχανῆσθαι τὴν φύσιν, ἅμα τε κατεργαζομένην
<span class="lb" data-page="156" data-line="5" id="p156.5"></span>πολλῷ χρόνῳ τὴν ἐν ταῖς ἀρτηρίαις ὕλην, αἷμα
<span class="lb" data-page="156" data-line="6" id="p156.6"></span>θερμὸν καὶ λεπτὸν καὶ ἀτμῶδες ὑπάρχουσαν, ἅμα τε κατασκευάζουσαν
<span class="lb" data-page="156" data-line="7" id="p156.7"></span>τροφὴν δαψιλῆ τῷ κατὰ τὸν ἐγκέφαλον ψυχικῷ
<span class="lb" data-page="156" data-line="8" id="p156.8"></span>πνεύματι. καὶ διὰ τοῦτο, κᾂν στερηθῇ τῆς πρὸς τὴν
<span class="lb" data-page="156" data-line="9" id="p156.9"></span>καρδίαν συνεχείας ὁ ἐγκέφαλος, ἐξαρκεῖ αὐτῷ τὸ δικτυοειδὲς
<span class="lb" data-page="156" data-line="10" id="p156.10"></span>πλέγμα μέχρι πολλοῦ, καὶ μάλισθ’ ὅταν ἀτρεμῇ τὸ
<span class="lb" data-page="156" data-line="11" id="p156.11"></span>ζῶον, ὡς ἂν μὴ δαπανωμένου τηνικαῦτα τοῦ ψυχικοῦ πνεύματος
<span class="lb" data-page="156" data-line="12" id="p156.12"></span>εἰς τὴν καθ’ ὁρμὴν ἐνέργειαν. <span class="milestone ed2page" data-n="436" data-unit="ed2page" id="ed2page.436"></span> τὸ μὲν δὴ χαλεπώτατόν
<span class="lb" data-page="156" data-line="13" id="p156.13"></span>τε καὶ ἀπορώτατον δοκοῦν, τὸ κατὰ τὰς καρωτίδας
<span class="lb" data-page="156" data-line="14" id="p156.14"></span>ἀρτηρίας, οὐδὲν ἔχειν ἄπορον ἔτι φαίνεται. παραπλησίως
<span class="lb" data-page="156" data-line="15" id="p156.15"></span>δ’ αὐτῷ καὶ τὸ κατὰ τὰς ἄλλας ἁπάσας, ὧν ἑκάστης
<span class="lb" data-page="156" data-line="16" id="p156.16"></span>βρόχῳ διαληφθείσης οὐδὲν ἐν τῷ παραυτίκα βλάπτεται τὸ
<span class="lb" data-page="156" data-line="17" id="p156.17"></span>μέρος. ἐχρῆν γὰρ, οἶμαι, κᾀνταῦθα σκοπεῖν, ὡς οὐκ ἴσον 
<span class="pb" data-page="157" id="p157"></span>
<span class="lb" data-page="157" data-line="1" id="p157.1"></span>ἐστὶν, ἢ τὴν ἀρχὴν αὐτὴν τῆς ἐμφύτου θερμασίας παθεῖν,
<span class="lb" data-page="157" data-line="2" id="p157.2"></span>ἤ τι τῶν ὑπ’ αὐτῆς θερμαινομένων. τὴν μὲν γὰρ ἀεὶ χρὴ
<span class="lb" data-page="157" data-line="3" id="p157.3"></span>θερμὴν ἱκανῶς ὑπάρχειν· καὶ γὰρ ἑαυτὴν καὶ τἄλλα κινεῖ
<span class="lb" data-page="157" data-line="4" id="p157.4"></span>τε ἅμα σφυγματωδῶς καὶ θερμαίνει· τοῖς δὲ ἀπόχρη
<span class="lb" data-page="157" data-line="5" id="p157.5"></span>βραχείας εὐπορεῖν θερμασίας εἰς τὸ διασώζεσθαι. καὶ τὴν
<span class="lb" data-page="157" data-line="6" id="p157.6"></span>μὲν εἰ στερήσαις τῆς ἐμφύτου θερμασίας, αὐτήν τε ψύξεις
<span class="lb" data-page="157" data-line="7" id="p157.7"></span>καὶ τἄλλα πάντα, ὅσα πρότερον ὑπ’ αὐτῆς ἐθερμαίνετο·
<span class="lb" data-page="157" data-line="8" id="p157.8"></span>τῶν δ’ ἄλλων οὐδὲν στερῆσαι τελέως δυνήσῃ τῆς θερμασίας,
<span class="lb" data-page="157" data-line="9" id="p157.9"></span>κᾂν βρόχοις διαλάβῃς τὰς ἀρτηρίας· διά τε γὰρ τῶν
<span class="lb" data-page="157" data-line="10" id="p157.10"></span>χιτώνων ἐπιῤῥυήσεταί τι, καὶ γὰρ σύμπνουν ἐστὶ καὶ σύῤῥουν
<span class="lb" data-page="157" data-line="11" id="p157.11"></span>ἑαυτῷ πᾶν τὸ σῶμα κατὰ <span class="milestone ed1page" data-n="156" data-unit="ed1page" id="ed1page.156"></span> τὸν Ἱπποκράτους λόγον.
<span class="lb" data-page="157" data-line="12" id="p157.12"></span>ὥστε, κᾂν μὴ διὰ τῶν ἀρτηριῶν, ἀλλά γε διὰ τῶν
<span class="lb" data-page="157" data-line="13" id="p157.13"></span>ἄλλων καὶ μάλιστα διὰ φλεβῶν τῷ συνεχεῖ τῆς μεταλήψεως
<span class="lb" data-page="157" data-line="14" id="p157.14"></span>εἰς πᾶν μόριον ἐνεχθήσεταί τι τῆς θερμασίας.
<span class="lb" data-page="157" data-line="15" id="p157.15"></span>ἅπαντα οὖν τὰ τοιαῦτα τοῖς φαινομένοις ὁμολογεῖ, καὶ
<span class="lb" data-page="157" data-line="16" id="p157.16"></span>θαυμαστὸν οὐκ ἔτι δόξει τὴν ἀρχὴν τῆς θερμασίας μᾶλλον
<span class="lb" data-page="157" data-line="17" id="p157.17"></span>τῶν ἄλλων βλάπτεσθαι στερηθείσης τῆς ἀναπνοῆς. 
<span class="pb" data-page="158" id="p158"></span>
<span class="lb" data-page="158" data-line="1" id="p158.1"></span>καὶ γὰρ ἐν ταῖς ἰατρικαῖς σικύαις ἡ μὲν φλὸξ ἀπόλλυται
<span class="lb" data-page="158" data-line="2" id="p158.2"></span>παραχρῆμα, μένει δ’ ἄχρι πλέον ἡ θερμασία περί τε τὸν
<span class="lb" data-page="158" data-line="3" id="p158.3"></span>ἐντὸς ἀέρα καὶ κατ’ αὐτὸ τὸ σῶμα, οὐ τραφεῖσα. οὕτω
<span class="lb" data-page="158" data-line="4" id="p158.4"></span>δὲ κᾀν τοῖς οἴκοις τοῖς ὑπὸ πυρὸς θερμανθεῖσιν θερμασία
<span class="lb" data-page="158" data-line="5" id="p158.5"></span>φαίνεται διαμένουσα, τοῦ πυρὸς ἐσβεσμένου πολλάκις.
<span class="lb" data-page="158" data-line="6" id="p158.6"></span>οὐχ ὅμοιον οὖν ἐστι τὸ κατὰ φύσιν τῇ τε καρδίᾳ καὶ τοῖς
<span class="lb" data-page="158" data-line="7" id="p158.7"></span>ἄλλοις μορίοις· τὴν μὲν γὰρ ζεῖν ἀεὶ χρὴ, τοῖς δ’ ἀρκεῖ
<span class="lb" data-page="158" data-line="8" id="p158.8"></span>τὸ μὴ παντάπασι καταψύχεσθαι. μάθοις δ’ ἂν ἐναργῶς
<span class="lb" data-page="158" data-line="9" id="p158.9"></span>τὸ λεγόμενον, εἰ γυμνώσαις καρδίαν ζώου, αὐτῆς διελὼν
<span class="lb" data-page="158" data-line="10" id="p158.10"></span>τὸ σκέπασμα, ὃ καλοῦσι περικάρδιον χιτῶνα, χωρὶς τοῦ τὸν
<span class="lb" data-page="158" data-line="11" id="p158.11"></span>ἄλλον θώρακα συντρῆσαι. τάχιστα γὰρ ἀποθνήσκει τὸ
<span class="lb" data-page="158" data-line="12" id="p158.12"></span>ζῶον, εἰ καταψύξεις τὴν καρδίαν· εἰ μέντοι θερμὴν φυλάττοις,
<span class="lb" data-page="158" data-line="13" id="p158.13"></span>οὐδὲν πάσχει. ψύξεις μὲν οὖν αὐτὴν ἐν ἀέρι τὴν
<span class="lb" data-page="158" data-line="14" id="p158.14"></span>χειρουργίαν ψυχρῷ ποιούμενος καὶ ψυχρὸν καταῤῥαίνων
<span class="lb" data-page="158" data-line="15" id="p158.15"></span>ὕδωρ· φυλάξεις δὲ ὡς πλείστου θερμὴν διὰ τῶν ἐναντίων.
<span class="lb" data-page="158" data-line="16" id="p158.16"></span>ἀλλ’ εἰ, κατεψυγμένης ἤδη, καὶ διὰ τοῦτο τοῦ ζώου τεθνεῶτος,
<span class="lb" data-page="158" data-line="17" id="p158.17"></span>ἐθέλοις παραχρῆμα τρώσας ὁποτέραν οὖν τῶν κοιλιῶν,
<span class="lb" data-page="158" data-line="18" id="p158.18"></span>καὶ μᾶλλον τὴν ἀριστερὰν, καθεῖναι δάκτυλον εἰς αὐτὴν, ﻿
<span class="pb" data-page="159" id="p159"></span>
<span class="lb" data-page="159" data-line="1" id="p159.1"></span>αἰσθήσῃ πολλῆς τῆς θερμασίας, καὶ πολύ γε πλέονος, ἢ
<span class="lb" data-page="159" data-line="2" id="p159.2"></span>ἐν τοῖς ἄλλοις μορίοις τοῖς κατὰ φύσιν διακειμένοις. τὸ
<span class="lb" data-page="159" data-line="3" id="p159.3"></span>γὰρ ἴσον μέρος τῆς θερμασίας ἐλάχιστον μὲν τῇ καρδίᾳ,
<span class="lb" data-page="159" data-line="4" id="p159.4"></span>πάμπολυ δὲ τοῖς ἄλλοις ἐστί. καὶ τοίνυν, ὅταν μὴ φυλάττηται
<span class="lb" data-page="159" data-line="5" id="p159.5"></span>τοῦτο, τὸ μὲν ἐκ τῆς καρδίας οἷον φλὸξ διαφορεῖται,
<span class="lb" data-page="159" data-line="6" id="p159.6"></span>τὸ δ’ ἐν τοῖς ἄλλοις ἄχρι πολλοῦ παραμένει. φυλακὴ δὲ
<span class="lb" data-page="159" data-line="7" id="p159.7"></span>ἦν ἐκείνῃ μὲν ἡ ἀναπνοὴ μόνη, τοῖς δ’ ἄλλοις διττή·
<span class="lb" data-page="159" data-line="8" id="p159.8"></span>σφυγμὸς μὲν, οἷον προαναπνοὴ, τό τε ἀπὸ τῆς ἀρχῆς
<span class="lb" data-page="159" data-line="9" id="p159.9"></span>ἐπιῤῥέον ἐξ ἐπιμέτρου. κατὰ δύο τοίνυν αἰτίας ἕκαστον τῶν
<span class="lb" data-page="159" data-line="10" id="p159.10"></span>μορίων πλεονεκτεῖ τῆς καρδίας εἰς τὸ μὴ ταχέως βλάπτεσθαι
<span class="lb" data-page="159" data-line="11" id="p159.11"></span>θερμασίας ἐνδείᾳ. καὶ γὰρ, ὅτι πλείστης μὲν ἐκείνη
<span class="lb" data-page="159" data-line="12" id="p159.12"></span>χρῄζει, τὰ δ’ ἄλλα βραχείας, καὶ ὅτι τῇ μὲν οὐδαμόθεν
<span class="lb" data-page="159" data-line="13" id="p159.13"></span>ἐπιῤῥεῖ, τοῖς δ’ ἀπ’ ἐκείνης, ἡ μὲν ἑτοίμως ἐξίσταται τοῦ
<span class="lb" data-page="159" data-line="14" id="p159.14"></span>κατὰ φύσιν, τὰ δὲ οὔ. 
</p>
</section>
<section id="s3" title="Chapter 3">
<p>
<span class="lb" data-page="159" data-line="15" id="p159.15"></span>
<span class="milestone ed2page" data-n="437" data-unit="ed2page" id="ed2page.437"></span> Περὶ δὲ τοῦ μὴ δι’ ἀρτηριῶν μόνον,
<span class="lb" data-page="159" data-line="16" id="p159.16"></span>ἀλλὰ καὶ διὰ τῶν φλεβῶν καὶ τῶν ἄλλων ἁπάντων ἐπιῤῥεῖν
<span class="lb" data-page="159" data-line="17" id="p159.17"></span>ἐκ τῆς καρδίας τοῖς μορίοις τὴν θερμασίαν, ἐπεὶ διὰ 
<span class="pb" data-page="160" id="p160"></span>
<span class="lb" data-page="160" data-line="1" id="p160.1"></span>βραχέος εἴρηται πρόσθεν, αὖθις ἡμῖν ἀναληπτέον τε καὶ
<span class="lb" data-page="160" data-line="2" id="p160.2"></span>ἀποδεικτέον, εἰποῦσι πρότερον τὰ φαινόμενα, δι’ ὧν ἄν
<span class="lb" data-page="160" data-line="3" id="p160.3"></span>τις αὐτὸ συλλογίσαιτο. πολλοὺς οὖν ἤδη πολλάκις μονομάχους
<span class="lb" data-page="160" data-line="4" id="p160.4"></span>μονάρχους τε καὶ στρατιώτας καὶ κυνηγέτας οὕτω
<span class="lb" data-page="160" data-line="5" id="p160.5"></span>τρωθῆναι συνέβη φλέβας καὶ ἀρτηρίας, ὥστε ἀναγκασθῆναι
<span class="lb" data-page="160" data-line="6" id="p160.6"></span>τοὺς ἰατροὺς βρόχῳ διαλαβεῖν αὐτάς. καὶ οὗτοι πάντες
<span class="lb" data-page="160" data-line="7" id="p160.7"></span>οὐ μετὰ πολὺν χρόνον ψυχροτέρων αἰσθάνονται τῶν
<span class="lb" data-page="160" data-line="8" id="p160.8"></span>μορίων, πρωϊαίτερον μὲν, εἰ τὰς φλέβας καὶ τὰς ἀρτηρίας
<span class="lb" data-page="160" data-line="9" id="p160.9"></span>βρόχῳ διαλάβοις, ὀψιαίτερον δὲ, εἰ τὰς ἀρτηρίας μόνον,
<span class="lb" data-page="160" data-line="10" id="p160.10"></span>ἥκιστα δὲ, εἰ μόνας τὰς φλέβας. ἐξ ὧν δῆλον, ἥκειν μέν
<span class="lb" data-page="160" data-line="11" id="p160.11"></span>τινα καὶ διὰ τῶν φλεβῶν εἰς τὰ μόρια θερμασίαν, ἀλλ’
<span class="lb" data-page="160" data-line="12" id="p160.12"></span>ἐλάττονα μακρῷ τῆς διὰ τῶν ἀρτηριῶν. εἰ δὲ χωρὶς τραύματος
<span class="lb" data-page="160" data-line="13" id="p160.13"></span>ἐθελήσαις μόριόν τι τοῦ σώματος λαβὼν ἰσχυρῶς
<span class="lb" data-page="160" data-line="14" id="p160.14"></span>καταδῆσαι, παραχρῆμα πελιδνόν τε καὶ ψυχρὸν αὐτὸ γινόμενον
<span class="lb" data-page="160" data-line="15" id="p160.15"></span>θεάσῃ, δῆλον ὡς στερηθὲν τῆς ἄνωθεν ἐπιῤῥεούσης
<span class="lb" data-page="160" data-line="16" id="p160.16"></span>διὰ πάντων τῶν μερῶν αὐτοῦ θερμασίας. ὁπότ’ οὖν καὶ
<span class="lb" data-page="160" data-line="17" id="p160.17"></span>τοῦτο δέδεικται, καὶ φαίνεται μηδὲν ἐναντιούμενον τῷ μὴ 
<span class="pb" data-page="161" id="p161"></span>
<span class="lb" data-page="161" data-line="1" id="p161.1"></span>μίαν εἶναι τὴν χρείαν τῆς ἀναπνοῆς καὶ τῶν σφυγμῶν, ἕτοιμον
<span class="lb" data-page="161" data-line="2" id="p161.2"></span>ἤδη συλλογίσασθαι, φυλακῆς ἕνεκα τῆς καθ’ ἕκαστον
<span class="lb" data-page="161" data-line="3" id="p161.3"></span>μόριον θερμασίας γεγονέναι τοὺς σφυγμούς. ὥσθ’, ὅπερ ἐκ
<span class="lb" data-page="161" data-line="4" id="p161.4"></span>τῆς ἀναπνοῆς τῇ καρδίᾳ μόνῃ, τοῦτ’ ἐξ ἐκείνων τῷ καθ’
<span class="lb" data-page="161" data-line="5" id="p161.5"></span>ὅλον τὸ ζῶον ὑπάρχειν θερμῷ, εἶναι δὲ καὶ τὸ τῆς πέψεως
<span class="lb" data-page="161" data-line="6" id="p161.6"></span>τοῦ ψυχικοῦ πνεύματος κοινὸν μὲν ἀμφοῖν, ἀλλ’ ἰδιαίτατον
<span class="lb" data-page="161" data-line="7" id="p161.7"></span>τῶν ἀρτηριῶν, εἴ γε δὴ μεμνήμεθα τῶν ὀλίγον πρόσθεν
<span class="lb" data-page="161" data-line="8" id="p161.8"></span>εἰρημένων περὶ τοῦ δικτυοειδοῦς πλέγματος. ἐπεὶ τοίνυν
<span class="lb" data-page="161" data-line="9" id="p161.9"></span>ἐν τῷ περὶ χρείας ἀναπνοῆς ἐδείκνυτο διὰ μὲν τῆς
<span class="lb" data-page="161" data-line="10" id="p161.10"></span>εἰσπνοῆς ἐμψυχόμενον τὸ ἔμφυτον θερμὸν, διὰ δὲ τῆς
<span class="lb" data-page="161" data-line="11" id="p161.11"></span>ἀναπνοῆς οἷον καθαιρόμενον, ἐκκρινομένου τοῦ καπνώδους
<span class="lb" data-page="161" data-line="12" id="p161.12"></span>περιττώματος, ἄμφω δὲ ταῦτ’ εἰς τὴν φυλακὴν αὐτοῦ συντελεῖν,
<span class="lb" data-page="161" data-line="13" id="p161.13"></span>δῆλον ὡς κᾀπὶ τῶν σφυγμῶν ἐροῦμεν, ἐν μὲν ταῖς
<span class="lb" data-page="161" data-line="14" id="p161.14"></span>διαστολαῖς ἕλκεσθαί τινα οὐσίαν ἀερώδη, κατὰ δὲ τὰς
<span class="lb" data-page="161" data-line="15" id="p161.15"></span>συστολὰς ἐκκρίνεσθαι τὸ ἐκ τῆς τῶν χυμῶν συγκαύσεως
<span class="lb" data-page="161" data-line="16" id="p161.16"></span>καθ’ ὅλον τὸ ζῶον γινόμενον οἷον καπνῶδες
<span class="lb" data-page="161" data-line="17" id="p161.17"></span>περίττωμα. 
</p>
</section>
<span class="pb" data-page="162" id="p162"></span>
<section id="s4" title="Chapter 4">
<p>
<span class="lb" data-page="162" data-line="1" id="p162.1"></span>Καίτοι γινώσκω τοὺς περὶ τὸν Ἀρχιγένην
<span class="lb" data-page="162" data-line="2" id="p162.2"></span>καί τινας ἔτι πρότερον ἐν μὲν ταῖς συστολαῖς πληροῦσθαι
<span class="lb" data-page="162" data-line="3" id="p162.3"></span>τὰς ἀρτηρίας οἰομένους, ἐν δὲ ταῖς διαστολαῖς κενοῦσθαι.
<span class="lb" data-page="162" data-line="4" id="p162.4"></span>πρὸς γὰρ τὴν ἕλξιν ἐπιτηδειοτάτην εἶναι νομίζουσι τὴν συστολὴν,
<span class="lb" data-page="162" data-line="5" id="p162.5"></span>τεκμαιρόμενοι μάλιστα τῷ τε στόματι καὶ ταῖς
<span class="lb" data-page="162" data-line="6" id="p162.6"></span>ῥισὶν κατὰ μὲν τὰς εἰσπνοὰς, ὡς ἐκεῖνοί φασι, συστελλομένοις,
<span class="lb" data-page="162" data-line="7" id="p162.7"></span>κατὰ δὲ τὰς ἐκπνοὰς διαστελλομένοις· ὅπερ ἐπὶ
<span class="lb" data-page="162" data-line="8" id="p162.8"></span>τῶν ἀῤῥώστων μὲν τὴν δύναμιν ὁρᾶται γινόμενον. οὐδ’
<span class="lb" data-page="162" data-line="9" id="p162.9"></span>οὖν οὐδ’ ἐπὶ τούτων, κᾂν ἄλλο τι μόριον ᾖ ἐν τοῖς ὑστάτοις
<span class="lb" data-page="162" data-line="10" id="p162.10"></span>καὶ χονδρώδεσι τῶν ῥινῶν. ὁρᾶται δέ ποτε κᾀπὶ τῶν
<span class="lb" data-page="162" data-line="11" id="p162.11"></span>δραμόντων ὠκέως ἢ ἄλλως <span class="milestone ed2page" data-n="438" data-unit="ed2page" id="ed2page.438"></span> πως συντόνως γυμναζομένων,
<span class="lb" data-page="162" data-line="12" id="p162.12"></span>οὐ μὴν ἐπ’ ἄλλου γε οὐδενὸς, οὔθ’ ὑγιαίνοντος,
<span class="lb" data-page="162" data-line="13" id="p162.13"></span>οὔτε νοσοῦντος. χρὴ δὲ τὴν φυσικὴν κατάστασιν, ἥτις ἂν
<span class="lb" data-page="162" data-line="14" id="p162.14"></span>ᾖ, τοῖς ἀπαραποδίστως τε καὶ ἀκριβῶς ὑγιαίνουσι μᾶλλον
<span class="lb" data-page="162" data-line="15" id="p162.15"></span>ἤπερ τοῖς ἄλλοις φαίνεσθαι. ἀλλ’ ἔστω γίνεσθαι πᾶσιν
<span class="lb" data-page="162" data-line="16" id="p162.16"></span>ὁμοίως, καὶ φαινέσθωσαν αἵ τε ῥῖνες καὶ τὰ χείλη συστέλλεσθαι
<span class="lb" data-page="162" data-line="17" id="p162.17"></span>τοῖς εἰσπνέουσι, τίς ἡ ἐκ τούτου πίστις τῷ ζητουμένῳ;
<span class="lb" data-page="162" data-line="18" id="p162.18"></span>οὐ γὰρ δὴ ἀνάλογον φήσουσιν ἔχειν ταῖς ἀρτηρίαις 
<span class="pb" data-page="163" id="p163"></span>
<span class="lb" data-page="163" data-line="1" id="p163.1"></span>τὰ χείλη καὶ τὰς ῥῖνας. ἀλλὰ τούτοις μὲν ἀνάλογον τὰ
<span class="lb" data-page="163" data-line="2" id="p163.2"></span>πέρατα τῶν ἀρτηριῶν, αὐταῖς δὲ ταῖς ἀρτηρίαις αἱ ἀπὸ
<span class="lb" data-page="163" data-line="3" id="p163.3"></span>τούτων ἐπὶ τὴν καρδίαν οἷον ὁδοὶ τοῦ πνεύματός εἰσιν.
<span class="lb" data-page="163" data-line="4" id="p163.4"></span>εἰ μὲν οὖν ἐκείνας ἔχουσι δεῖξαι συστελλομένας ἐν ταῖς
<span class="lb" data-page="163" data-line="5" id="p163.5"></span>εἰσπνοαῖς, εἴη ἄν τι πλέον αὐτοῖς τοῦ παραδείγματος· εἰ
<span class="lb" data-page="163" data-line="6" id="p163.6"></span>δὲ πρὸς τῷ μηδὲν ὠφελεῖσθαι ἔτι καὶ καθ’ ἑαυτῶν αὐτὸ
<span class="lb" data-page="163" data-line="7" id="p163.7"></span>ἐφέλκονται, ἐρούντων ἂν ἡμῶν, ὥσπερ ἡ φάρυγξ, καὶ ὁ
<span class="lb" data-page="163" data-line="8" id="p163.8"></span>πνεύμων, καὶ σύμπας ὁ θώραξ ἐν ταῖς εἰσπνοαῖς διαστέλλεται,
<span class="lb" data-page="163" data-line="9" id="p163.9"></span>καὶ τὰς ἀρτηρίας οὕτω χρῆναι διΐστασθαι, καθ’ ὃν
<span class="lb" data-page="163" data-line="10" id="p163.10"></span>ἕλκουσι καιρὸν, οὐ καθ’ ὃν ἐκπέμπουσι τὸ πνεῦμα. ἀλλὰ
<span class="lb" data-page="163" data-line="11" id="p163.11"></span>καὶ ἡ μετὰ τὴν συστολὴν αὐτῶν ἡσυχία πολλῷ μακροτέρα
<span class="lb" data-page="163" data-line="12" id="p163.12"></span>γινομένη τῆς μετὰ τὴν διαστολὴν, ὥσπερ καὶ ἡ πρὸ τῆς
<span class="lb" data-page="163" data-line="13" id="p163.13"></span>εἰσπνοῆς τῆς μετ’ αὐτὴν, ἐνδείκνυταί τινα καὶ κατὰ τοῦτο
<span class="lb" data-page="163" data-line="14" id="p163.14"></span>ἀναλογίαν εἶναι τοῖς σφυγμοῖς πρὸς τὴν ἀναπνοήν. οἷον
<span class="lb" data-page="163" data-line="15" id="p163.15"></span>γοῦν τι ἡ εἰσπνοὴ τοῖς ἀναπνευστικοῖς ὀργάνοις, τοιοῦτον
<span class="lb" data-page="163" data-line="16" id="p163.16"></span>ἡ διαστολὴ ταῖς ἀρτηρίαις, καὶ οἷον γοῦν τι ἐκείνοις ἡ
<span class="lb" data-page="163" data-line="17" id="p163.17"></span>ἐκπνοὴ, τοιοῦτον ταῖς ἀρτηρίαις ἡ συστολή. ταύτης δὲ τῆς
<span class="lb" data-page="163" data-line="18" id="p163.18"></span>διπλῆς καὶ συνθέτου τῶν ἀρτηριῶν κινήσεως, ἣν δὴ καὶ ﻿
<span class="pb" data-page="164" id="p164"></span>
<span class="lb" data-page="164" data-line="1" id="p164.1"></span>σφυγμὸν ὀνομάζομεν, ἐξηγεῖται μὲν ἡ καρδία, καθάπερ
<span class="lb" data-page="164" data-line="2" id="p164.2"></span>καὶ ἡμῖν ἐν ἑτέροις καὶ μυρίοις ἄλλοις πρὸ ἡμῶν ἀποδέδεικται,
<span class="lb" data-page="164" data-line="3" id="p164.3"></span>οὐ μὴν καθ’ ὃν Ἐρασίστρατος ὑπελάμβανεν τρόπον,
<span class="lb" data-page="164" data-line="4" id="p164.4"></span>ἀλλ’ ὡς Ἡρόφιλός τε καὶ Ἱπποκράτης, καὶ σχεδὸν
<span class="lb" data-page="164" data-line="5" id="p164.5"></span>οἱ δοκιμώτατοι πάντες τῶν παλαιῶν ἰατρῶν τε καὶ φιλοσόφων.
<span class="lb" data-page="164" data-line="6" id="p164.6"></span>ἡ γὰρ ἐν τῷ σώματι τῆς καρδίας δύναμις, ὑφ’ ἧς
<span class="lb" data-page="164" data-line="7" id="p164.7"></span>διαστέλλεται καὶ συστέλλεται, διὰ τῶν χιτώνων ἐπιῤῥέουσα
<span class="lb" data-page="164" data-line="8" id="p164.8"></span>ταῖς ἀρτηρίαις ἁπάσαις, οὕτως αὐτὰς διαστέλλει καὶ συστέλλει,
<span class="lb" data-page="164" data-line="9" id="p164.9"></span>καθάπερ καὶ αὐτὴν τὴν καρδίαν. ὡς οὖν ἐκείνη διαστελλομένη
<span class="lb" data-page="164" data-line="10" id="p164.10"></span>μὲν εἰς ἑαυτὴν ἕλκει τὰ πλησιάζοντα τοῖς στόμασιν αὐτῆς,
<span class="lb" data-page="164" data-line="11" id="p164.11"></span>συστελλομένη δὲ ἐκθλίβει, οὕτω καὶ αἱ ἀρτηρίαι διαστελλόμεναι
<span class="lb" data-page="164" data-line="12" id="p164.12"></span>
<span class="milestone ed1page" data-n="157" data-unit="ed1page" id="ed1page.157"></span> μὲν ἕλκουσι πανταχόθεν, συστελλόμεναι δ’
<span class="lb" data-page="164" data-line="13" id="p164.13"></span>ἐκθλίβουσι πανταχόσε. 
</p>
</section>
<section id="s5" title="Chapter 5">
<p>
<span class="lb" data-page="164" data-line="14" id="p164.14"></span>Τί δὴ τοῦτ’ ἔστι πανταχόθεν καὶ πανταχόσε,
<span class="lb" data-page="164" data-line="15" id="p164.15"></span>σαφέστερον ἔτι διαιρήσω σοι. πάμπολλοι πόροι ταῖς ἀρτηρίαις,
<span class="lb" data-page="164" data-line="16" id="p164.16"></span>οἱ μὲν ἐν αὐτοῖς τοῖς χιτῶσιν οἷον ὀπαί τινες, ἄλλοι δὲ δίκην
<span class="lb" data-page="164" data-line="17" id="p164.17"></span>στομάτων εἰς ἔντερα καὶ γαστέρα καὶ τοῦτο δὴ τὸ ἐκτὸς
<span class="lb" data-page="164" data-line="18" id="p164.18"></span>δέρμα περαίνονται. ἀλλὰ καὶ συνεχεῖς ἀλλήλαις τε καὶ τῇ 
<span class="pb" data-page="165" id="p165"></span>
<span class="lb" data-page="165" data-line="1" id="p165.1"></span>καρδίᾳ κατὰ μεγίστους εἰσὶ πόρους, κατὰ τὰς αὐτὰς ἀρτηρίας,
<span class="lb" data-page="165" data-line="2" id="p165.2"></span>μᾶλλον δὲ εὐρυχωρίας ἁπάσας. ταῖς γε φλεψὶν οὔπω
<span class="lb" data-page="165" data-line="3" id="p165.3"></span>κατὰ μεγάλας, ἀλλ’ ἐκφεύγουσι μὲν τὰς αἰσθήσεις αἱ
<span class="lb" data-page="165" data-line="4" id="p165.4"></span>συναναστομώσεις αὐτῶν. ὥστε, κᾂν ἀπιστοίης δικαίως, ὡς οὐκ
<span class="lb" data-page="165" data-line="5" id="p165.5"></span>οὔσαις, πιστεύσαις ἂν διὰ τὰ ἄλλα τὰ πρὸς τῶν παλαιῶν
<span class="lb" data-page="165" data-line="6" id="p165.6"></span>εἰρημένα, καὶ οὐχ ἥκιστα διὰ τόδε τὸ φαινόμενον. εἰ γάρ
<span class="lb" data-page="165" data-line="7" id="p165.7"></span>τις λαβὼν ζῶον ὁτιοῦν τούτων δὴ τῶν μεγάλας τε καὶ σαφεῖς
<span class="lb" data-page="165" data-line="8" id="p165.8"></span>τὰς φλέβας τε καὶ τὰς ἀρτηρίας ἐχόντων, οἷον βοῦν,
<span class="lb" data-page="165" data-line="9" id="p165.9"></span>ἢ σῦν, ἢ ὄνον, ἢ ἵππον, ἢ πρόβατον, ἢ ἄρκτον, ἢ πίθηκον,
<span class="lb" data-page="165" data-line="10" id="p165.10"></span>ἢ πάρδαλιν, ἢ ἄνθρωπον αὐτὸν, ἤ τι τῶν ἄλλων
<span class="lb" data-page="165" data-line="11" id="p165.11"></span>τῶν παραπλησίων, κατὰ μεγάλας καὶ πολλὰς ἀρτηρίας
<span class="lb" data-page="165" data-line="12" id="p165.12"></span>τρώσειεν, ἐκκενώσει δι’ αὐτὰς ἅπαν τοῦ ζώου τὸ αἷμα.
<span class="lb" data-page="165" data-line="13" id="p165.13"></span>τούτου πολλάκις τοῦ φαινομένου ἡμεῖς πεῖραν ἐποιησάμεθα,
<span class="lb" data-page="165" data-line="14" id="p165.14"></span>
<span class="milestone ed2page" data-n="439" data-unit="ed2page" id="ed2page.439"></span> καὶ διαπαντὸς εὑρίσκοντες ἐκκενουμένας τὰς φλέβας
<span class="lb" data-page="165" data-line="15" id="p165.15"></span>ἅμα ταῖς ἀρτηρίαις ἀληθὲς τὸ τῶν συναναστομωσεών ἐκ
<span class="lb" data-page="165" data-line="16" id="p165.16"></span>τούτων ἐπείσθημεν δόγμα. διὰ γοῦν τούτων τῶν ἀναστομώσεων
<span class="lb" data-page="165" data-line="17" id="p165.17"></span>ἐκ τῶν φλεβῶν ἕλκουσι μὲν ἐν ταῖς διαστολαῖς
<span class="lb" data-page="165" data-line="18" id="p165.18"></span>ἀρτηρίαι, ἐκθλίβουσι δὲ εἰς αὐτὰς ἐν ταῖς συστολαῖς, ὥσπερ
<span class="lb" data-page="165" data-line="19" id="p165.19"></span>διὰ τῶν εἰς τὸ δέρμα περαινομένων στομάτων ἐκκρίνουσι 
<span class="pb" data-page="166" id="p166"></span>
<span class="lb" data-page="166" data-line="1" id="p166.1"></span>μὲν ἔξω πᾶν ὅσον ἀτμῶδές τε καὶ καπνῶδες περίττωμα,
<span class="lb" data-page="166" data-line="2" id="p166.2"></span>μεταλαμβάνουσι δὲ εἰς ἑαυτὰς ἐκ τοῦ περιέχοντος ἡμᾶς
<span class="lb" data-page="166" data-line="3" id="p166.3"></span>ἀέρος οὐκ ὀλίγην μοῖραν. καὶ τοῦτ’ ἔστι τὸ πρὸς Ἱπποκράτους
<span class="lb" data-page="166" data-line="4" id="p166.4"></span>λεγόμενον, ὡς ἔκπνουν καὶ εἴσπνουν ἐστὶν ὅλον τὸ
<span class="lb" data-page="166" data-line="5" id="p166.5"></span>σῶμα. κατὰ δὲ τὸν αὐτὸν τρόπον ἔκ τε τῆς γαστρὸς καὶ
<span class="lb" data-page="166" data-line="6" id="p166.6"></span>τῶν ἐντέρων ἕλκουσί τε καὶ αὖθις ἐκκρίνουσιν. οὕτω δὲ
<span class="lb" data-page="166" data-line="7" id="p166.7"></span>καὶ ἐκ τῶν περιεχουσῶν αὐτὰς χωρῶν διὰ τῶν οἷον ὀπῶν
<span class="lb" data-page="166" data-line="8" id="p166.8"></span>τῶν καθ’ ὅλους τοὺς χιτῶνας αὐτῶν ἐν μέρει μὲν ἕλκουσιν,
<span class="lb" data-page="166" data-line="9" id="p166.9"></span>ἐν μέρει δ’ ἐκκρίνουσι. παρὰ δὲ τῆς καρδίας λαμβάνουσι
<span class="lb" data-page="166" data-line="10" id="p166.10"></span>μὲν πλεῖον, διδόασι δ’ ἔλαττον. αἰτία δὲ αἱ
<span class="lb" data-page="166" data-line="11" id="p166.11"></span>τῶν ὑμένων ἐπιφύσεις, ὑπὲρ ὧν αὐτάρκως Ἐρασιστράτου
<span class="lb" data-page="166" data-line="12" id="p166.12"></span>διειλεγμένου, περιττὸν ἡμᾶς νῦν γράφειν. ἀλλ’ ἐκεῖνος μὲν
<span class="lb" data-page="166" data-line="13" id="p166.13"></span>ἔοικεν ὑπολαμβάνειν, μηδὲν ὅλως εἰς τὴν καρδίαν ἐκ τῶν
<span class="lb" data-page="166" data-line="14" id="p166.14"></span>ἀρτηριῶν μεταλαμβάνεσθαι, πλήν γε διὰ τῶν ἐν πνεύμονι·
<span class="lb" data-page="166" data-line="15" id="p166.15"></span>τὸ δὲ οὐχ οὕτως ἔχει. τάχα μὲν γὰρ καὶ τὰ κατ’ αὐτὸν
<span class="lb" data-page="166" data-line="16" id="p166.16"></span>τὸν τῆς φύσεως νόμον διοικουμένου τοῦ ζώου μεταλαμβάνεταί
<span class="lb" data-page="166" data-line="17" id="p166.17"></span>τι μικρόν. οὐχ οὕτως γάρ μοι δοκοῦσιν ἀκριβῶς ἀποφράττειν
<span class="lb" data-page="166" data-line="18" id="p166.18"></span>τὸ στόμα τῆς μεγάλης ἀρτηρίας οἱ ὑμένες, ὡς 
<span class="pb" data-page="167" id="p167"></span>
<span class="lb" data-page="167" data-line="1" id="p167.1"></span>μηδὲν ἐξ αὐτῆς εἰς τὴν καρδίαν παλινδρομεῖν· εἰ δὲ μὴ,
<span class="lb" data-page="167" data-line="2" id="p167.2"></span>ἀλλά τοί γε, βιαίας τινὸς περιστάσεως καταλαβούσης τὸ
<span class="lb" data-page="167" data-line="3" id="p167.3"></span>ζῶον, ἀναγκαῖον οὕτως γίνεσθαι. πάντως δὲ μᾶλλον ἀληθὲς
<span class="lb" data-page="167" data-line="4" id="p167.4"></span>εἶναί μοι δοκεῖ. τοῦτο δὲ καὶ δι’ ἑτέρων ἡμῖν γραμμάτων
<span class="lb" data-page="167" data-line="5" id="p167.5"></span>ἀποδέδεικται, καὶ οὐ μεγάλη τις αὐτοῦ χρεία πρὸς τὸν
<span class="lb" data-page="167" data-line="6" id="p167.6"></span>ἐνεστῶτα λόγον. εἰ μὲν γάρ τι καὶ τῇ καρδίᾳ μεταδιδόασιν
<span class="lb" data-page="167" data-line="7" id="p167.7"></span>αἱ ἀρτηρίαι, πανταχόθεν ἂν οὕτως ἕλκοιέν τε καὶ αὖθις
<span class="lb" data-page="167" data-line="8" id="p167.8"></span>ἀντιπέμποιεν· εἰ δὲ μὴ, πανταχόθεν μὲν ἕλξουσιν, ἐπιπέμψουσιν
<span class="lb" data-page="167" data-line="9" id="p167.9"></span>δὲ καὶ, πλὴν εἰς τὴν καρδίαν, πανταχόσε. καί
<span class="lb" data-page="167" data-line="10" id="p167.10"></span>μοι δοκεῖ πολλῷ βέλτιον εἶναι τοῦτο τὸ δόγμα τῶν Ἐρασιστρατείων
<span class="lb" data-page="167" data-line="11" id="p167.11"></span>ὑποθέσεων· οὐδὲ γὰρ οὐδὲ σύμπνουν οὐδὲ
<span class="lb" data-page="167" data-line="12" id="p167.12"></span>σύῤῥουν εἶναι τὸ σῶμα δυνατὸν ἑαυτῷ, τῶν ἀρτηριῶν ἑλκουσῶν
<span class="lb" data-page="167" data-line="13" id="p167.13"></span>μὲν πανταχόθεν, μὴ ἐκπεμπουσῶν δὲ πανταχόσε.
<span class="lb" data-page="167" data-line="14" id="p167.14"></span>καὶ μὲν δὴ τὸ τῆς ἐνεργείας αὐτῶν χρηστὸν ᾧδ’ ἂν μᾶλλον
<span class="lb" data-page="167" data-line="15" id="p167.15"></span>εἰς ἅπαν ἐκταθείη τὸ ζῶον. οὕτω γὰρ ἅπαν μόνον
<span class="lb" data-page="167" data-line="16" id="p167.16"></span>ἀναψύχεσθαί τε καὶ καθαίρεσθαι δυνήσεται ταῖς τῶν ἀρτηριῶν
<span class="lb" data-page="167" data-line="17" id="p167.17"></span>διαφόροις κινήσεσι ἐπιστατούμενον. ὡς δ’ Ἐρασίστρατος
<span class="lb" data-page="167" data-line="18" id="p167.18"></span>ὑπελάμβανεν, ὀχετῶν ἀψύχων ἔργον, οὐκ ὀργάνων 
<span class="pb" data-page="168" id="p168"></span>
<span class="lb" data-page="168" data-line="1" id="p168.1"></span>ζωτικῶν, αἱ ἀρτηρίαι τοῖς ζώοις ὑπηρετοῦσιν. ἡμεῖς δὲ καὶ
<span class="lb" data-page="168" data-line="2" id="p168.2"></span>δι’ ἑτέρου τινὸς ὅλου βιβλίου πολυειδῶς ἀπεδείξαμεν,
<span class="lb" data-page="168" data-line="3" id="p168.3"></span>αἷμα κᾀν τῷ κατὰ φύσιν ἔχειν τὸ ζῶον ἐν αὐταῖς ταῖς ἀρτηρίαις
<span class="lb" data-page="168" data-line="4" id="p168.4"></span>περιέχεσθαι. εἰ δὲ τοῦτο, παντί που δῆλον, ὡς οὐχ,
<span class="lb" data-page="168" data-line="5" id="p168.5"></span>ὅτι πληροῦνται τοῦ παρὰ τῆς καρδίας ἐπιπεμπομένου πνεύματος,
<span class="lb" data-page="168" data-line="6" id="p168.6"></span>ὡς Ἐρασίστρατος ἐνόμιζε, διὰ τοῦτο διαστέλλονται
<span class="lb" data-page="168" data-line="7" id="p168.7"></span>μᾶλλον, ἢ, ὅτι διαστέλλονται, διὰ τοῦτο πληροῦνται. κενῶν
<span class="lb" data-page="168" data-line="8" id="p168.8"></span>μὲν γὰρ αἵματος οὐσῶν, ἐνδέχοιτ’ ἂν ἴσως ἐν ὀλίγῳ χρόνῳ
<span class="lb" data-page="168" data-line="9" id="p168.9"></span>τὸ ἀπὸ τῆς καρδίας ἐπιῤῥυὲν ἐξικέσθαι μέχρι τῶν περάτων·
<span class="lb" data-page="168" data-line="10" id="p168.10"></span>αἷμα δὲ εἴπερ ἔχοιεν, οὐδαμῶς ἐγχωρεῖ τὸ τάχος τῆς
<span class="lb" data-page="168" data-line="11" id="p168.11"></span>κινήσεως ὁμολογεῖν τῷ παρὰ τῆς καρδίας πληρουμένας αὐτὰς
<span class="lb" data-page="168" data-line="12" id="p168.12"></span>διαστέλλεσθαι. οὐ γὰρ, ὅτι πληροῦνται, διὰ τοῦτο
<span class="lb" data-page="168" data-line="13" id="p168.13"></span>διαστέλλονται, ἀλλ’ ὅτι διαστέλλονται, διὰ τοῦτο πληροῦνται.
<span class="lb" data-page="168" data-line="14" id="p168.14"></span>τοῦτο μὲν δὴ πολλάκις τε καὶ πανταχοῦ καὶ
<span class="lb" data-page="168" data-line="15" id="p168.15"></span>ἡμῖν καὶ πολλοῖς τῶν ἔμπροσθεν ἀποδέδεικται, τὸ τὰς
<span class="lb" data-page="168" data-line="16" id="p168.16"></span>ἀρτηρίας ἐνεργεῖν αὐτὰς, ὡς καὶ ἡ καρδία, συστελλομένας
<span class="lb" data-page="168" data-line="17" id="p168.17"></span>τε καὶ διαστελλομένας ἐν μέρει κατὰ τὴν αὐτὴν ἐκείνῃ ﻿
<span class="pb" data-page="169" id="p169"></span>
<span class="lb" data-page="169" data-line="1" id="p169.1"></span>δύναμιν, ἣν <span class="milestone ed2page" data-n="440" data-unit="ed2page" id="ed2page.440"></span> ἐκ τῆς καρδίας ὁρμωμένην διὰ τῶν χιτώνων
<span class="lb" data-page="169" data-line="2" id="p169.2"></span>αὐτῶν ἐλέγομεν πέμπεσθαι. 
</p>
</section>
<section id="s6" title="Chapter 6">
<p>
<span class="lb" data-page="169" data-line="3" id="p169.3"></span>Κάλλιον δ’ εἶναί μοι δοκοῦσι ποιεῖν οἱ ζητοῦντες,
<span class="lb" data-page="169" data-line="4" id="p169.4"></span>ἆρά γε τὴν διαστολὴν, ἢ τὴν συστολὴν, ἢ ἀμφοτέρας
<span class="lb" data-page="169" data-line="5" id="p169.5"></span>ἐνεργείας χρὴ νομίζειν τῶν ἀρτηριῶν, ὥσπερ,
<span class="lb" data-page="169" data-line="6" id="p169.6"></span>οἶμαι, καὶ περὶ τῶν τῆς ἀναπνοῆς μερῶν εὐλόγως ἐζητήθη,
<span class="lb" data-page="169" data-line="7" id="p169.7"></span>πότερον τὴν ἐκπνοὴν, ἢ τὴν εἰσπνοὴν, ἢ ἀμφοτέρας
<span class="lb" data-page="169" data-line="8" id="p169.8"></span>ἐνεργείας ὑποληπτέον ὑπάρχειν. ἀλλὰ περὶ μὲν ἐκείνων
<span class="lb" data-page="169" data-line="9" id="p169.9"></span>ἐν ἑτέροις εἴρηται τὰ εἰκότα, περὶ δὲ τῆς τῶν σφυγμῶν
<span class="lb" data-page="169" data-line="10" id="p169.10"></span>κινήσεως νῦν ζητητέον. εἰ μὲν οὖν, ὥσπερ εἴρηται, τῆς
<span class="lb" data-page="169" data-line="11" id="p169.11"></span>αὐτῆς ἐνεργείας ἕνεκα γεγόνασιν ἀναπνοή τε καὶ σφυγμὸς
<span class="lb" data-page="169" data-line="12" id="p169.12"></span>καὶ πρὸς τῶν αὐτῶν δημιουργουσῶν δυνάμεων, ῥᾴδιον ἂν
<span class="lb" data-page="169" data-line="13" id="p169.13"></span>εἴη τῇ πρὸς ἐκείνην ὁμοιότητι καὶ περὶ τῶν σφυγμῶν τι
<span class="lb" data-page="169" data-line="14" id="p169.14"></span>τεκμήρασθαι. ἐπεὶ δὲ τῶν μὲν σφυγμῶν ἡ ζωτικὴ δύναμις
<span class="lb" data-page="169" data-line="15" id="p169.15"></span>ἡ ἀπὸ τῆς καρδίας ὁρμωμένη δημιουργὸς, τῆς δ’ ἀναπνοῆς,
<span class="lb" data-page="169" data-line="16" id="p169.16"></span>ὡς ἐδείξαμεν, ἡ ἀπ’ ἐγκεφάλου ψυχικὴ, οὐδὲν ἂν
<span class="lb" data-page="169" data-line="17" id="p169.17"></span>ἡμῖν ἐκ τῶν ὑπὲρ ἐκείνης εὑρημένων εὐποροῖ τῆς πρὸς τὰ
<span class="lb" data-page="169" data-line="18" id="p169.18"></span>παρόντα χαλεπωτέρας δήπου τῆς εὑρέσεως, καὶ διότι μετὰ 
<span class="pb" data-page="170" id="p170"></span>
<span class="lb" data-page="170" data-line="1" id="p170.1"></span>τὸν θάνατον οὐχ ὥσπερ τὰς φλέβας ἔστιν ἰδεῖν εἰς ἑαυτὰς
<span class="lb" data-page="170" data-line="2" id="p170.2"></span>συμπιπτούσας, οὕτω καὶ τὰς ἀρτηρίας. αἱ μὲν γὰρ, ὅταν
<span class="lb" data-page="170" data-line="3" id="p170.3"></span>κενωθῶσι τοῦ αἵματος, εἰς ἑαυτὰς συνιζάνουσι τελέως,
<span class="lb" data-page="170" data-line="4" id="p170.4"></span>ὥστε τοὺς ἄνωθεν αὐτῶν χιτῶνας ἐπιπίπτειν τοῖς κάτωθεν,
<span class="lb" data-page="170" data-line="5" id="p170.5"></span>αἱ δ’ ἀρτηρίαι μέχρι παντὸς διεστηκυῖαι φαίνονται, διὰ
<span class="lb" data-page="170" data-line="6" id="p170.6"></span>τὸν ἕτερον δηλονότι τῶν ἐν αὐταῖς χιτώνων τὸν σκληρόν.
<span class="lb" data-page="170" data-line="7" id="p170.7"></span>καίτοι τινὲς καὶ αὐτὸ τοῦτο μετὰ τὸν θάνατον γίνεσθαί
<span class="lb" data-page="170" data-line="8" id="p170.8"></span>φασι, πηγνυμένων ὑπὸ τῆς ψύξεως αὐτῶν καὶ οὐ φύσει
<span class="lb" data-page="170" data-line="9" id="p170.9"></span>τοιούτων οὐσῶν. ἕτεροι δὲ εἰς θερμὸν ὕδωρ ἐμβαλόντες,
<span class="lb" data-page="170" data-line="10" id="p170.10"></span>εἶτ’ ἔτι διεστώσας ὁρῶντες, οὕτω πείθονται διακεῖσθαι
<span class="lb" data-page="170" data-line="11" id="p170.11"></span>καὶ πρὸ τοῦ θανάτου· ἐπανελθεῖν γὰρ ἂν εἰς τὴν ἀρχαίαν
<span class="lb" data-page="170" data-line="12" id="p170.12"></span>φύσιν, ἀπελθούσης τῆς ψύξεως, εἰ δὴ ταύτῃ τι ἐνενεωτέριστο.
<span class="lb" data-page="170" data-line="13" id="p170.13"></span>παντοίως οὖν ἀπόρου τοῦ ζητουμένου ὄντος, οἷς
<span class="lb" data-page="170" data-line="14" id="p170.14"></span>τεκμαιρόμενος ἀμφοτέρας τὰς κινήσεις τῶν ἀρτηριῶν ἐνεργείας
<span class="lb" data-page="170" data-line="15" id="p170.15"></span>εἶναι νομίζω, καὶ δὴ φράσω. τὴν μὲν διαστολὴν, ἔτι
<span class="lb" data-page="170" data-line="16" id="p170.16"></span>τῆς δυνάμεως ἐῤῥωμένης, μεγάλην γίνεσθαι, ὥσπερ τοὐναντίον,
<span class="lb" data-page="170" data-line="17" id="p170.17"></span>αὐτῆς ἀσθενούσης, μικρὰν εἶναι, πᾶσι πρόδηλον. 
<span class="pb" data-page="171" id="p171"></span>
<span class="lb" data-page="171" data-line="1" id="p171.1"></span>ἐχρῆν δὲ, εἴπερ, ὥς τινες οἴονται, τὸ μὲν συστέλλεσθαι τῶν
<span class="lb" data-page="171" data-line="2" id="p171.2"></span>ἀρτηριῶν ἐνέργεια, τὸ δὲ διαστέλλεσθαι εἰς τὴν κατὰ φύσιν
<span class="lb" data-page="171" data-line="3" id="p171.3"></span>τῶν χιτώνων διάστασιν ἐπάνοδος αὐτόματος, πρῶτον μὲν
<span class="lb" data-page="171" data-line="4" id="p171.4"></span>ἴσον ἀεὶ τὸν ὄγκον ὑπάρχειν τῶν διαστολῶν, ἔπειτα μηδὲν
<span class="lb" data-page="171" data-line="5" id="p171.5"></span>μᾶλλον ἐῤῥωμένης ἢ ἀῤῥώστου δυνάμεως εἶναι ἔργον<span class="milestone ed1page" data-n="158" data-unit="ed1page" id="ed1page.158"></span> τὸ
<span class="lb" data-page="171" data-line="6" id="p171.6"></span>μέγεθος· οὐδέτερον δ’ οὕτως ἔχει. καὶ πρόσεστιν ἕτερον
<span class="lb" data-page="171" data-line="7" id="p171.7"></span>τεκμήριον οὐ μικρὸν εἰς ταὐτὸν συντελοῦν. μέγιστοι καὶ
<span class="lb" data-page="171" data-line="8" id="p171.8"></span>ὑψηλότατοι σφυγμοὶ τοῖς κάλλιστα κριθησομένοις γίνονται.
<span class="lb" data-page="171" data-line="9" id="p171.9"></span>καίτοι τότ’ οὐκ ἄν τις οὐδὲ μαινόμενος εἴποι τὴν δύναμιν
<span class="lb" data-page="171" data-line="10" id="p171.10"></span>ἀῤῥωστεῖν. εἰ γὰρ τὸ καλῶς κριθῆναι γίνεται ἐνδείᾳ
<span class="lb" data-page="171" data-line="11" id="p171.11"></span>δυνάμεως, τὸ κακῶς δι’ εὐρωστίαν δηλονότι γενήσεται·
<span class="lb" data-page="171" data-line="12" id="p171.12"></span>εἰ δὲ τοῦτο, καὶ τὸ ἀποθανεῖν αὐτὸ ῥώμης ἔργον εἶναι
<span class="lb" data-page="171" data-line="13" id="p171.13"></span>φήσομεν. τί οὖν ἂν εἴη γελοιότερον; ἀλλὰ καὶ τὸ τὸ σφοδρὸν
<span class="lb" data-page="171" data-line="14" id="p171.14"></span>τῆς πληγῆς ἐν τῷ διαστέλλεσθαι τοῖς μὲν μᾶλλον,
<span class="lb" data-page="171" data-line="15" id="p171.15"></span>τοῖς δὲ ἧττον ὑπάρχειν τῶν σφυγμῶν ἐπίτασιν καὶ ἄνεσιν
<span class="lb" data-page="171" data-line="16" id="p171.16"></span>ἐνεργείας ἐνδείκνυται. εἰ δὲ τὸ φαῦλον τῆς ἐνεργείας
<span class="lb" data-page="171" data-line="17" id="p171.17"></span>ἦν ἡ διαστολὴ, καθάπερ ἡ ἐκπνοὴ, οὔτ’ ἂν τὸ μᾶλλόν τε 
<span class="pb" data-page="172" id="p172"></span>
<span class="lb" data-page="172" data-line="1" id="p172.1"></span>καὶ ἧττον ἦν ἐν αὐτῇ, καθὰ ἐν ταῖς ἐκπνοαῖς, οὔθ’ ὅλος
<span class="lb" data-page="172" data-line="2" id="p172.2"></span>ὁ τόνος τε <span class="milestone ed2page" data-n="441" data-unit="ed2page" id="ed2page.441"></span> καὶ ἡ σφοδρότης τῆς προσβολῆς. ἡ μὲν
<span class="lb" data-page="172" data-line="3" id="p172.3"></span>οὖν διαστολὴ διὰ ταῦτά τε καὶ ἄλλα παραπλήσια τούτοις
<span class="lb" data-page="172" data-line="4" id="p172.4"></span>ἐκ τοῦ τῶν ἐνεργειῶν εἶναί μοι φαίνεται γένους, καὶ σώζοιτ’
<span class="lb" data-page="172" data-line="5" id="p172.5"></span>ἂν ἔτι καὶ κατὰ τοῦτο ἡ πρὸς τὴν ἀναπνοὴν τῶν
<span class="lb" data-page="172" data-line="6" id="p172.6"></span>σφυγμῶν ὁμοιότης. 
</p>
</section>
<section id="s7" title="Chapter 7">
<p>
<span class="lb" data-page="172" data-line="7" id="p172.7"></span>Ἐφεξῆς ἂν εἴη σκεπτέον, εἰ, ὥσπερ ἡ ἐκπνοὴ
<span class="lb" data-page="172" data-line="8" id="p172.8"></span>ἄνεσίς ἐστι καὶ οἷον ἀνάπαυσις τῆς ἐνεργείας τοῦ
<span class="lb" data-page="172" data-line="9" id="p172.9"></span>θώρακος, ἡ ἐκφύσησις δὲ ἐνέργεια, καὶ διὰ τοῦτο τὸ μᾶλλόν
<span class="lb" data-page="172" data-line="10" id="p172.10"></span>τε καὶ ἧττον ἔχει, τῆς ἐκπνοῆς οὐκ ἐχούσης, οὕτως καὶ ἡ
<span class="lb" data-page="172" data-line="11" id="p172.11"></span>συστολὴ μὲν ἐν τοῖς σφυγμοῖς ἔκλυσις τῆς ἐνεργείας ἐστὶ
<span class="lb" data-page="172" data-line="12" id="p172.12"></span>τῶν ἀρτηριῶν, ἕτερον δέ τι ταύτῃ παρακείμενον ἀνάλογος
<span class="lb" data-page="172" data-line="13" id="p172.13"></span>ταῖς ἐκφυσήσεσιν ἡ ἐνέργεια. καί μοι δοκεῖ καὶ τοῦτο
<span class="lb" data-page="172" data-line="14" id="p172.14"></span>παντὸς μᾶλλον ἀληθὲς εἶναι. τεκμαίρομαι δὲ ἔκ τε τῶν
<span class="lb" data-page="172" data-line="15" id="p172.15"></span>κοινῇ περὶ πασῶν ἡμῖν τῶν ζωτικῶν δυνάμεων ἑτέρωθι δεδειγμένων,
<span class="lb" data-page="172" data-line="16" id="p172.16"></span>κᾀκ τῆς πρὸς αὐτὴν τὴν ἀναπνοὴν ἀναλογίας.
<span class="lb" data-page="172" data-line="17" id="p172.17"></span>ἐν μέντοι γε τοῖς περὶ τῶν δυνάμεων λογισμοῖς ἑκάστῳ 
<span class="pb" data-page="173" id="p173"></span>
<span class="lb" data-page="173" data-line="1" id="p173.1"></span>τῶν ὀργάνων ἐμφαίνει ἐναντίως ἔχειν ἐμφύτους δυνάμεις.
<span class="lb" data-page="173" data-line="2" id="p173.2"></span>ἡ δ’ αὖ τῆς ἀναπνοῆς ὁμοιότης ζητεῖ τὴν ἐνέργειαν ἐν
<span class="lb" data-page="173" data-line="3" id="p173.3"></span>ταῖς ἀρτηρίαις ἀνάλογον ταῖς ἐμφυσήσεσιν. καὶ γὰρ ἀτοπώτατον
<span class="lb" data-page="173" data-line="4" id="p173.4"></span>ἂν εἴη, μᾶλλον δ’ ἀδύνατον, ὑπάρχειν μέν τινα
<span class="lb" data-page="173" data-line="5" id="p173.5"></span>χρείαν τῇ φύσει τῆς συστολῆς τῶν ἀρτηριῶν, μηδεμίαν δ’
<span class="lb" data-page="173" data-line="6" id="p173.6"></span>αὐταῖς δοθῆναι σύμφυτον δύναμιν, δημιουργὸν τῆς τοιαύτης
<span class="lb" data-page="173" data-line="7" id="p173.7"></span>κινήσεως. εὐλογώτερον οὖν μακρῷ, καθάπερ ἐν τοῖς
<span class="lb" data-page="173" data-line="8" id="p173.8"></span>περὶ δυσπνοίας ἐδείκνυμεν, ὁπόταν μὲν ἡ ἐκ τῆς τῶν χυμῶν
<span class="lb" data-page="173" data-line="9" id="p173.9"></span>συγκαύσεως ἀθροιζομένη λιγνυώδης ἀναθυμίασις ἀξιόλογος
<span class="lb" data-page="173" data-line="10" id="p173.10"></span>ᾖ, τηνικαῦτα μὲν ἐκφυσήσεως τὸ ζῶον ἐφίεσθαι,
<span class="lb" data-page="173" data-line="11" id="p173.11"></span>ὁπόταν δ’ ἤτοι διὰ τὴν εὔχυμον, ἢ τὴν τοῦ θερμοῦ μετριότητα
<span class="lb" data-page="173" data-line="12" id="p173.12"></span>μηδὲν τοιοῦτον ὑποτρέφηται περίττωμα, μόνης
<span class="lb" data-page="173" data-line="13" id="p173.13"></span>τῆς ἐκπνοῆς, κᾀν ταῖς ἀρτηρίαις τὴν μὲν ἀνάλογον ταῖς
<span class="lb" data-page="173" data-line="14" id="p173.14"></span>ἐκφυσήσεσι συστολὴν ἐν ταῖς πλεονεξίαις τοῦ τοιούτου περιττώματος
<span class="lb" data-page="173" data-line="15" id="p173.15"></span>γίνεσθαι, τὰς δ’ ἄλλας, ὅταν ἀτμῷ μᾶλλον
<span class="lb" data-page="173" data-line="16" id="p173.16"></span>ἢ καπνῷ παραπλήσιον ᾖ τὸ κενούμενον ἐξ αὐτῶν.
<span class="lb" data-page="173" data-line="17" id="p173.17"></span>ἐναργῶς δὲ μαρτύρια πάμπολλα τῶν ἐν τοῖς
<span class="lb" data-page="173" data-line="18" id="p173.18"></span>σφυγμοῖς φαινομένων, οἷον εὐθέως τὰ κατὰ τοὺς ὕπνους 
<span class="pb" data-page="174" id="p174"></span>
<span class="lb" data-page="174" data-line="1" id="p174.1"></span>ἐπὶ τῶν ἐδηδοκότων δαψιλῶς. ἐν τούτοις γὰρ ἐκλύεται
<span class="lb" data-page="174" data-line="2" id="p174.2"></span>μὲν ἡ διαστολὴ μικροτέρα τε ἅμα καὶ βραδυτέρα γινομένη,
<span class="lb" data-page="174" data-line="3" id="p174.3"></span>ἐπιτείνεται δὲ κατ’ ἄμφω ἡ συστολὴ, καὶ γὰρ ὠκυτέρα
<span class="lb" data-page="174" data-line="4" id="p174.4"></span>ἢ πρόσθεν καὶ ἐπὶ πλέον εἴσω κατιοῦσα φαίνεται.
<span class="lb" data-page="174" data-line="5" id="p174.5"></span>ἔοικε γὰρ ταῦτα γίνεσθαι κατὰ τοὺς ὕπνους εὐλόγως θ’
<span class="lb" data-page="174" data-line="6" id="p174.6"></span>ἅμα καὶ ἀνάλογον ταῖς ἐκπνοαῖς. ἔσω γὰρ μᾶλλον ἢ
<span class="lb" data-page="174" data-line="7" id="p174.7"></span>ἔξω κινουμένης τῆς ἐμφύτου θερμασίας, καὶ διὰ τοῦτο
<span class="lb" data-page="174" data-line="8" id="p174.8"></span>πολλῆς ἀθροιζομένης κατά τε τὰ σπλάγχνα καὶ τὴν γαστέρα
<span class="lb" data-page="174" data-line="9" id="p174.9"></span>κατεργαζομένην τούς τε χυμοὺς καὶ τὰ σιτία,
<span class="lb" data-page="174" data-line="10" id="p174.10"></span>πλείων ἀνάγκη καὶ τὸ περίττωμα γενόμενον δεῖσθαι τῆς
<span class="lb" data-page="174" data-line="11" id="p174.11"></span>φυσικῆς κενώσεως. καὶ διὰ τοῦτο ἐν μὲν ταῖς ἀναπνοαῖς
<span class="lb" data-page="174" data-line="12" id="p174.12"></span>ἡ ἐκπνοὴ θάττων τε καὶ μείζων, καὶ ὡς ἐπὶ τὸ πολὺ μετ’
<span class="lb" data-page="174" data-line="13" id="p174.13"></span>ἐκφυσήσεως τοῖς κάμνουσι κοιμωμένοις, καὶ μάλισθ’ ὅταν
<span class="lb" data-page="174" data-line="14" id="p174.14"></span>ἐδηδοκότες ὦσιν ἱκανά. κατὰ δὲ τοὺς σφυγμοὺς ἡ συστολὴ
<span class="lb" data-page="174" data-line="15" id="p174.15"></span>τὸν αὐτὸν διατίθεται τρόπον. οὕτω τοι καὶ τοῖς
<span class="lb" data-page="174" data-line="16" id="p174.16"></span>παισὶν ἄμφω πλεονεκτεῖ· πλείστη γὰρ καὶ ἡ τῶν χυμῶν
<span class="lb" data-page="174" data-line="17" id="p174.17"></span>ἐργασία τοῖς τοιούτοις διὰ τὴν αὔξησιν. ἔμπαλιν δὲ ἡ ﻿
<span class="pb" data-page="175" id="p175"></span>
<span class="lb" data-page="175" data-line="1" id="p175.1"></span>τῶν γερόντων ἡλικία βραδυτάτην τε καὶ μικροτάτην ἔχουσα
<span class="lb" data-page="175" data-line="2" id="p175.2"></span>φαίνεται τὴν συστολὴν, ὡς ἀμυδρὰν καὶ περὶ τὰς πέψεις
<span class="lb" data-page="175" data-line="3" id="p175.3"></span>ἀσθενοῦσαν καὶ τοὺς χυμοὺς ἥκιστα κατεργαζομένην, ὡς
<span class="lb" data-page="175" data-line="4" id="p175.4"></span>μὴ ἀναγκαίαν. ἀνάλογον δὲ τούτοις καὶ τὰς ὥρας τε καὶ
<span class="lb" data-page="175" data-line="5" id="p175.5"></span>χώρας καὶ πάσας <span class="milestone ed2page" data-n="442" data-unit="ed2page" id="ed2page.442"></span> ἁπλῶς τοῦ περιέχοντος ἡμῶν
<span class="lb" data-page="175" data-line="6" id="p175.6"></span>ἀέρος τὰς μεταβολὰς εἰς κρύος τε καὶ θάλπος ἀλλοιοῦσθαί
<span class="lb" data-page="175" data-line="7" id="p175.7"></span>φασι τοὺς σφυγμούς. οὕτω δὲ καὶ τῶν ψυχικῶν παθῶν
<span class="lb" data-page="175" data-line="8" id="p175.8"></span>καὶ τῶν ἐπιτηδευμάτων τε καὶ νοσημάτων ἕκαστον
<span class="lb" data-page="175" data-line="9" id="p175.9"></span>ἤτοι τὴν ἔξω κίνησιν αὐξάνει τῶν ἀρτηριῶν, ἢ τὴν εἴσω.
<span class="lb" data-page="175" data-line="10" id="p175.10"></span>καίτοι γ’ ἐχρῆν, εἰ διὰ παντὸς ἀνάπαυσίς τις ἦν ἡ διαστολὴ,
<span class="lb" data-page="175" data-line="11" id="p175.11"></span>πρῶτον μηδαμῶς μήτ’ ὠκυτέραν ἑαυτῆς μήτε
<span class="lb" data-page="175" data-line="12" id="p175.12"></span>βραδυτέραν ταύτην γίνεσθαι· δεύτερον δὲ καὶ τῆς κινήσεως
<span class="lb" data-page="175" data-line="13" id="p175.13"></span>ὅρον ἕνα διὰ παντὸς ὑπάρχειν, ὃν ἐκ τῆς φυσικῆς
<span class="lb" data-page="175" data-line="14" id="p175.14"></span>κατασκευῆς αἱ ἀρτηρίαι κέκτηνται. τὸ δὲ καὶ τοῦτο
<span class="lb" data-page="175" data-line="15" id="p175.15"></span>προσωτέρω κινεῖν αὐτὰς ἐνδεικτικόν ἐστι τῆς τότε γινομένης
<span class="lb" data-page="175" data-line="16" id="p175.16"></span>ἐνεργείας. ἀλλ’ οὐκ ἐνεργοῦσα, φασὶν, ἡ ἀρτηρία
<span class="lb" data-page="175" data-line="17" id="p175.17"></span>θᾶττόν τε καὶ μέχρι πλέονος εἴσω προσέρχεται, ἀλλὰ διὰ
<span class="lb" data-page="175" data-line="18" id="p175.18"></span>τῶν χιτώνων μαλακότητα· πεφύκασι γὰρ οἱ τοιοῦτοι τῆς 
<span class="pb" data-page="176" id="p176"></span>
<span class="lb" data-page="176" data-line="1" id="p176.1"></span>διαστολῆς ἀφεθέντες ἐπὶ πλεῖόν τε καὶ θᾶττον τῶν σκληρῶν
<span class="lb" data-page="176" data-line="2" id="p176.2"></span>εἰς ἑαυτοὺς συνιζάνειν. ἀλλὰ τοῦτο, φήσομεν, ὦ γενναῖοι,
<span class="lb" data-page="176" data-line="3" id="p176.3"></span>τῇ μὲν κατὰ τὰς ἡλικίας ἐξαλλαγῇ τῶν ῥυθμῶν
<span class="lb" data-page="176" data-line="4" id="p176.4"></span>ἴσως ὁμολογεῖ· καίτοι δείξομεν ὀλίγον ὕστερον, ὅπως διαφέρεται·
<span class="lb" data-page="176" data-line="5" id="p176.5"></span>παμπόλλαις δ’ ἄλλαις διαθέσεσιν ἐναργῶς διαφωνεῖ,
<span class="lb" data-page="176" data-line="6" id="p176.6"></span>καθ’ ἃς ἐξαιφνίδιος ἡ ἀλλοίωσις γίνεται τῶν ῥυθμῶν,
<span class="lb" data-page="176" data-line="7" id="p176.7"></span>οὐδὲν μέγα τῶν χιτώνων ἐν οὕτως ὀλίγῳ χρόνῳ
<span class="lb" data-page="176" data-line="8" id="p176.8"></span>μεταβάλλειν εἰς μαλακότητά τε καὶ σκληρότητα δυναμένων.
<span class="lb" data-page="176" data-line="9" id="p176.9"></span>ἐξαπατᾷ δὲ οὐχ ἥκιστα ὑμᾶς καὶ τὸ καλῶς ὑπὸ
<span class="lb" data-page="176" data-line="10" id="p176.10"></span>τῶν παλαιῶν ἰατρῶν εἰρημένον, οὐ συνιέντας αὐτὸ προσηκόντως.
<span class="lb" data-page="176" data-line="11" id="p176.11"></span>ἑτοιμότεροι γὰρ εἰσὶ πρὸς τὰς κινήσεις οἱ μαλακοὶ
<span class="lb" data-page="176" data-line="12" id="p176.12"></span>χιτῶνες, ὅταν ἐνεργῶσί τι δι’ αὐτῶν αἱ δυνάμεις·
<span class="lb" data-page="176" data-line="13" id="p176.13"></span>εὐπειθέστεροι γὰρ οὕτως αὐταῖς εἰσι καὶ, ὡς ἂν εἴποι τις,
<span class="lb" data-page="176" data-line="14" id="p176.14"></span>εὐαγωγότεροι πρὸς ὅ τι ἂν ἐθέλωσιν. ὅταν δ’ ὑπ’ ἐκείνων
<span class="lb" data-page="176" data-line="15" id="p176.15"></span>κινηθέντες αὖθις ἐαθῶσιν εἰς τὴν ἑαυτῶν κατάστασιν ἐπανιέναι,
<span class="lb" data-page="176" data-line="16" id="p176.16"></span>τόθ’ οἱ σκληροὶ θᾶττον ἐπανέρχονται τῶν μαλακωτέρων,
<span class="lb" data-page="176" data-line="17" id="p176.17"></span>ὥσπερ καὶ τῶν φυτῶν τὰ σκληρότερα τῶν 
<span class="pb" data-page="177" id="p177"></span>
<span class="lb" data-page="177" data-line="1" id="p177.1"></span>μαλακωτέρων χαλεπώτερον μὲν ὑπείκει τοῖς βιαζομένοις
<span class="lb" data-page="177" data-line="2" id="p177.2"></span>καὶ μόλις ἕπεται τοῖς ἕλκουσιν, ἀφεθέντα δ’ αὖθις εὐκολώτερον
<span class="lb" data-page="177" data-line="3" id="p177.3"></span>εἰς τὴν ἔμπροσθεν ἐπανέρχεται κατάστασιν.
<span class="lb" data-page="177" data-line="4" id="p177.4"></span>ἀλλὰ καὶ λόγον ἔχον ἐστὶ τοῦτο πρὸ τοῦ φαίνεσθαι γινόμενον
<span class="lb" data-page="177" data-line="5" id="p177.5"></span>οὕτως. ἑκάστῳ γὰρ τῶν σωμάτων ἐστί τις ἴδιος
<span class="lb" data-page="177" data-line="6" id="p177.6"></span>λόγος συστάσεως ἄλυπός τε καὶ, ὡς Ἱπποκράτης ἔλεγεν,
<span class="lb" data-page="177" data-line="7" id="p177.7"></span>ἀκάματος, ἐν τῷ μέσῳ δηλονότι τῶν ἀμέτρων αὐτοῦ κινήσεων
<span class="lb" data-page="177" data-line="8" id="p177.8"></span>καθεστηκυίας, καὶ ταύτης οὐκ ἄνευ καμάτου τινὸς
<span class="lb" data-page="177" data-line="9" id="p177.9"></span>ἐξίσταται. καὶ μείζων δὲ κάματος καὶ αὐτῷ τῷ κινουμένῳ
<span class="lb" data-page="177" data-line="10" id="p177.10"></span>σώματι καὶ τῇ κινούσῃ δυνάμει τότε μᾶλλόν ἐστιν,
<span class="lb" data-page="177" data-line="11" id="p177.11"></span>ὅταν σκληρόν τε καὶ ξηρὸν ὑπάρχῃ. τὸ γὰρ οὕτω συνεστηκὸς
<span class="lb" data-page="177" data-line="12" id="p177.12"></span>ἰσχυροτέραν ἔχει τὴν ἕξιν τοῦ μαλακωτέρου τε καὶ
<span class="lb" data-page="177" data-line="13" id="p177.13"></span>ὑγροτέρου· ὅσῳ δ’ ἂν ἕκαστον τῶν ὁτιοῦν πάσχειν μελλόντων
<span class="lb" data-page="177" data-line="14" id="p177.14"></span>ἰσχυρότερον ᾖ, τοσοῦτον τῷ διατιθέντι δυσκινητότερον
<span class="lb" data-page="177" data-line="15" id="p177.15"></span>γίνεται. εἴπερ οὖν πάσχει μὲν τὸ κινούμενον
<span class="lb" data-page="177" data-line="16" id="p177.16"></span>ὑπὸ τοῦ κινοῦντος, ἐνεργεῖ δὲ καὶ δρᾷ περὶ αὐτὸ τὸ
<span class="lb" data-page="177" data-line="17" id="p177.17"></span>κινοῦν, εὔλογον ἦν, ὅσον δυσπαθέστερόν ἐστι τὸ σκληρότερον,
<span class="lb" data-page="177" data-line="18" id="p177.18"></span>εἰς τοσοῦτον καὶ δυσκινητότερον αὐτὸ γενέσθαι. 
<span class="pb" data-page="178" id="p178"></span>
<span class="lb" data-page="178" data-line="1" id="p178.1"></span>καὶ διὰ τοῦτο, εἴτε φυτὸν ὁτιοῦν, εἴτε τῶν ὀργανικῶν<span class="milestone ed1page" data-n="159" data-unit="ed1page" id="ed1page.159"></span>
<span class="lb" data-page="178" data-line="2" id="p178.2"></span>τι τοῦ ζώου μορίων ὑπὸ δυνάμεώς τινος κινοῖτο, τὸ
<span class="lb" data-page="178" data-line="3" id="p178.3"></span>μὲν σκληρὸν, ὡς ἂν δυσπαθέστερόν τε καὶ δυσκινητότερον,
<span class="lb" data-page="178" data-line="4" id="p178.4"></span>ἧττον ἀκολουθεῖ, ῥᾷον δὲ τὸ μαλακώτερον. τοῦ
<span class="lb" data-page="178" data-line="5" id="p178.5"></span>μαλακωτέρου δὲ τὸ σκληρὸν θᾶττον εἰς τὴν ἑαυτοῦ
<span class="lb" data-page="178" data-line="6" id="p178.6"></span>κατάστασιν ἐπανέρχεται, ὡς ἂν ἰσχυροτέρᾳ συνεχόμενον
<span class="lb" data-page="178" data-line="7" id="p178.7"></span>ἕξει. φαίνεται γὰρ ἐν τοῖς φυτοῖς, ὅσα μὲν ἁπαλὰ καὶ
<span class="lb" data-page="178" data-line="8" id="p178.8"></span>νέα, λυγιζόμενά τε καὶ βραδύνοντα κατὰ τὰς εἰς τὴν φύσιν
<span class="lb" data-page="178" data-line="9" id="p178.9"></span>ἐπανόδους, ὅσα δ’ ἤδη τέλεα καὶ σκληρὰ, μετὰ
<span class="lb" data-page="178" data-line="10" id="p178.10"></span>πλείονος τοῦ τόνου καὶ θάττονος <span class="milestone ed2page" data-n="443" data-unit="ed2page" id="ed2page.443"></span> τῆς κινήσεως
<span class="lb" data-page="178" data-line="11" id="p178.11"></span>ἐπανερχόμενα. πρὸς τῷ τοίνυν, ὡς ἔφην, καταβάλλειν
<span class="lb" data-page="178" data-line="12" id="p178.12"></span>αὐτῶν τὸν λόγον τὰς ἐξαίφνης γιγνομένας μεταβολὰς τῶν
<span class="lb" data-page="178" data-line="13" id="p178.13"></span>ῥυθμῶν οὐδ’ ἄλλως ἔοικεν ὁμολογεῖν τοῖς φαινομένοις
<span class="lb" data-page="178" data-line="14" id="p178.14"></span>ἡ ὑπόθεσις, δειχθέντος τοῦ μὲν μαλακωτέρου σώματος
<span class="lb" data-page="178" data-line="15" id="p178.15"></span>καὶ ἀσθενεστέρου ῥᾷον μὲν ἑπομένου τῷ κινοῦντι, βραδύτερον
<span class="lb" data-page="178" data-line="16" id="p178.16"></span>δ’ εἰς τὴν φύσιν ἐπανερχομένου, τοῦ δὲ σκληροτέρου
<span class="lb" data-page="178" data-line="17" id="p178.17"></span>διὰ συντονίαν μόγις μὲν νικωμένου, καὶ διὰ 
<span class="pb" data-page="179" id="p179"></span>
<span class="lb" data-page="179" data-line="1" id="p179.1"></span>τοῦτο βραδύτερον ἑπομένου, θᾶττον δὲ, ὅταν ἀφεθῇ, πρὸς
<span class="lb" data-page="179" data-line="2" id="p179.2"></span>τὴν οἰκείαν ἐπειγομένου φύσιν. συνελόντι δὲ φάναι, καὶ
<span class="lb" data-page="179" data-line="3" id="p179.3"></span>ταῖς μαλακαῖς ἀρτηρίαις ἄμφω συμβέβηκε πάσχειν ἐν μέρει
<span class="lb" data-page="179" data-line="4" id="p179.4"></span>καὶ ταῖς σκληραῖς. 
</p>
</section>
<section id="s8" title="Chapter 8">
<p>
<span class="lb" data-page="179" data-line="5" id="p179.5"></span>Εἴρηταί μοι τὸ πᾶν ἤδη περὶ χρείας
<span class="lb" data-page="179" data-line="6" id="p179.6"></span>σφυγμῶν. καὶ γὰρ ὅτι φυσικῆς ἕνεκα τῆς καθ’ ὅλον τὸ
<span class="lb" data-page="179" data-line="7" id="p179.7"></span>ζῶον θερμασίας, καὶ ὅτι κατὰ μὲν τὰς διαστολὰς διαψύχεται
<span class="lb" data-page="179" data-line="8" id="p179.8"></span>τοῦτο, κατὰ δὲ τὰς συστολὰς καθαίρεται, καὶ
<span class="lb" data-page="179" data-line="9" id="p179.9"></span>ὡς αἱ κινήσεις αἵδε ταῖς ἀναπνευστικαῖς ἐοίκασι πάντη,
<span class="lb" data-page="179" data-line="10" id="p179.10"></span>καὶ ὡς καὶ τῷ ψυχικῷ πνεύματι χρήσιμοι, καὶ ὡς
<span class="lb" data-page="179" data-line="11" id="p179.11"></span>καθ’ ἓν μόνον ἀναπνοὴ καὶ σφυγμὸς διαφέρουσι, τῷ
<span class="lb" data-page="179" data-line="12" id="p179.12"></span>τὴν μὲν ὑπὸ τῆς ψυχικῆς δυνάμεως, τὸν δ’ ὑπὸ τῆς
<span class="lb" data-page="179" data-line="13" id="p179.13"></span>ζωτικῆς γίνεσθαι, τὰ δ’ ἄλλα πάντα καὶ χρείας ἕνεκα
<span class="lb" data-page="179" data-line="14" id="p179.14"></span>καὶ τρόπου κινήσεως ὁμοίως ἔχουσιν, εἴρηταί τε καὶ
<span class="lb" data-page="179" data-line="15" id="p179.15"></span>δέδεικται. ῥᾷστον δὴ ταῦτ’ ἐπιμελῶς ἀναλεξαμένῳ διακρίνειν
<span class="lb" data-page="179" data-line="16" id="p179.16"></span>δύνασθαι τά τε καλῶς ὑπὸ τῶν ἔμπροσθεν 
<span class="pb" data-page="180" id="p180"></span>
<span class="lb" data-page="180" data-line="1" id="p180.1"></span>εἰρημένα καὶ τὰ μή. ῥᾴδιον δὲ τῷ τοιούτῳ, καὶ ὅσα
<span class="lb" data-page="180" data-line="2" id="p180.2"></span>κατὰ μέρος ὑπὲρ ἀμφοτέρων ζητεῖται τῶν ἐνεργειῶν,
<span class="lb" data-page="180" data-line="3" id="p180.3"></span>ἐξευρίσκειν. 
</p>
</section>
</section>
</article>
