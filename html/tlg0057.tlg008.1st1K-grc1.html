<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg008.1st1K-grc1.xml">De elementis ex Hippocrate</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg008.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">1</span>, <span class="biblScope">1</span>, <span class="biblScope">3</span>, <span class="biblScope">413-508</span>, <span class="date" rel="-">1821</span>
</span>. </span>
<a href="https://hdl.handle.net/2027/hvd.hxpp8j?urlappend=%3Bseq=686%3Bownerid=27021597764275760-688">HathiTrust</a>
</span>
</p>
</div>
</header>
<section id="s">
<span class="pb" data-page="1.413" id="p1.413"></span>
<section id="s1" title="Book 1">
<section id="s1.1" title="Chapter 1.1">
<h1>ΓΑΛΗΝΟΥ ΠΕΡΙ ΤΩΝ ΚΑΘ’ ἹΠΠΟΚΡΑΤΗΝ
<br/>ΣΤΟΙΧΕΙΩΝ ΒΙΒΛΙΟΝ ΠΡΩΤΟΝ.
</h1>
<p>
<span class="lb" data-page="1.413" data-line="1" id="p1.413.1"></span>Ἐπειδὴ τὸ στοιχεῖον ἐλάχιστόν ἐστι μόριον,
<span class="lb" data-page="1.413" data-line="2" id="p1.413.2"></span>οὗπερ ἂν ᾖ στοιχεῖον, ἐλάχιστον δὲ οὐ ταὐτὸν αἰσθήσει τε
<span class="lb" data-page="1.413" data-line="3" id="p1.413.3"></span>φαίνεται καὶ ὄντως ἐστί· πολλὰ γὰρ ὑπὸ σμικρότητος ἐκφεύγει
<span class="lb" data-page="1.413" data-line="4" id="p1.413.4"></span>τὴν αἴσθησιν· εὔδηλον, ὡς οὐκ ἂν εἴη τῶν φύσει τε
<span class="lb" data-page="1.413" data-line="5" id="p1.413.5"></span>καὶ ὄντως ἑκάστου πράγματος στοιχείων ἡ αἴσθησις κριτήριον.
<span class="lb" data-page="1.413" data-line="6" id="p1.413.6"></span>εἰ γοῦν ἐθελήσεις ἰὸν καὶ καδμίαν, καὶ λιθάργυρον,
<span class="lb" data-page="1.413" data-line="7" id="p1.413.7"></span>καὶ μίσυ, τρίψας ἀκριβῶς ὁμοῦ πάντα, καὶ χνοώδη
<span class="lb" data-page="1.413" data-line="8" id="p1.413.8"></span>ποιήσας, ἐπιτρέπειν αἰσθήσει τὴν διάγνωσιν, ἓν εἶναί σοι
<span class="lb" data-page="1.413" data-line="9" id="p1.413.9"></span>τὰ πάντα δόξει. κᾂν εἰ μὴ τέτταρα δὲ μόνον, ἀλλὰ καὶ 
<span class="pb" data-page="1.414" id="p1.414"></span>
<span class="lb" data-page="1.414" data-line="1" id="p1.414.1"></span>πολλῷ πλείω κατὰ τὸν αὐτὸν τρόπον ἀναμίξεις ἀλλήλοις, ἓν
<span class="lb" data-page="1.414" data-line="2" id="p1.414.2"></span>εἶναί σοι καὶ ταῦτα φανεῖται πάντα, καί τοί γε οὐχ ἓν ὄντα.
<span class="lb" data-page="1.414" data-line="3" id="p1.414.3"></span>ταῦτ’ ἄρα καὶ Ἱπποκράτης ἐπισκεπτόμενος ἀνθρώπου φύσεως
<span class="lb" data-page="1.414" data-line="4" id="p1.414.4"></span>στοιχεῖα, τῶν μὲν, ὡς πρὸς τὴν αἴσθησιν ἁπλουστάτων τε
<span class="lb" data-page="1.414" data-line="5" id="p1.414.5"></span>καὶ πρώτων, καταφρονεῖ, τὰ δὲ ὄντως τε καὶ φύσει ζητεῖ.
<span class="lb" data-page="1.414" data-line="6" id="p1.414.6"></span>καὶ γὰρ δὴ καὶ ἡ χρεία τούτων εἰς τὰς ἰάσεις οὐδὲν ἧττόν
<span class="lb" data-page="1.414" data-line="7" id="p1.414.7"></span>ἐστι τῶν πρὸς τὴν αἴσθησιν, ὡς ἐν ἑτέροις ἐπιδέδεικται.
<span class="lb" data-page="1.414" data-line="8" id="p1.414.8"></span>καὶ φαίνεσθαι μὲν στοιχείοις τοῖς αἰσθητοῖς τούτοις συγχωρήσειεν
<span class="lb" data-page="1.414" data-line="9" id="p1.414.9"></span>ἂν τις, εἶναι δὲ οὐ συγχωρήσειεν. οὐ γὰρ δὴ τὸ
<span class="lb" data-page="1.414" data-line="10" id="p1.414.10"></span>φαινόμενον ἁπλούστατόν τε καὶ πρῶτον μόριον, ἀλλὰ τὸ
<span class="lb" data-page="1.414" data-line="11" id="p1.414.11"></span>πρὸς τὴν φύσιν ὑπάρχον τοιοῦτο στοιχεῖον ὄντως ἐστίν.
<span class="lb" data-page="1.414" data-line="12" id="p1.414.12"></span>ὡς εἴ γε τὸ φαινόμενον ἐλάχιστόν τε καὶ πρῶτον μόριον
<span class="lb" data-page="1.414" data-line="13" id="p1.414.13"></span>ἑκάστου, τοῦτο φήσομεν εἶναι τὸ φύσει στοιχεῖον, ἄλλα μὲν
<span class="lb" data-page="1.414" data-line="14" id="p1.414.14"></span>τοῖς ἀετοῖς, καὶ Λυγκεῖ, <span class="milestone ed2page" data-n="2" data-unit="ed2page" id="ed2page.2"></span>καὶ εἴ τις ἕτερος ἄνθρωπος
<span class="lb" data-page="1.414" data-line="15" id="p1.414.15"></span>ἢ ζῶον ἄλλο ὀξυωπέστατόν ἐστιν, ἄλλα δὲ ἡμῶν ἑκάστῳ
<span class="lb" data-page="1.414" data-line="16" id="p1.414.16"></span>φανεῖται τὰ στοιχεῖα. μὴ τοίνυν οὕτως, ἀλλὰ τὰ πρῶτά τε 
<span class="pb" data-page="1.415" id="p1.415"></span>
<span class="lb" data-page="1.415" data-line="1" id="p1.415.1"></span>καὶ ἁπλούστατα τῇ φύσει, καὶ μηκέτ’ εἰς ἄλλα διαλυθῆναι
<span class="lb" data-page="1.415" data-line="2" id="p1.415.2"></span>δυνάμενα ζητῶμεν, εἰ μέλλοιμεν ἢ ἀνθρώπου φύσεως, ἤ
<span class="lb" data-page="1.415" data-line="3" id="p1.415.3"></span>τινος ἄλλου τῶν ὄντων ἐπιστήμην ἀκριβῆ λήψεσθαι. 
</p>
</section>
<section id="s1.2" title="Chapter 1.2">
<p>
<span class="lb" data-page="1.415" data-line="4" id="p1.415.4"></span>Τίς οὖν ἐστι τῆς τούτων εὑρέσεως ἡ μέθοδος;
<span class="lb" data-page="1.415" data-line="5" id="p1.415.5"></span>ἐμοὶ μὲν οὐκ ἄλλη τις, ἢ ἣν Ἱπποκράτης εἰσηγήσατο,
<span class="lb" data-page="1.415" data-line="6" id="p1.415.6"></span>δοκεῖ. χρὴ γὰρ διελέσθαι, πρῶτον μὲν, εἰ ἕν τι τὴν ἰδέαν
<span class="lb" data-page="1.415" data-line="7" id="p1.415.7"></span>ἐστὶ τὸ στοιχεῖον, ἢ πολλὰ καὶ ποικίλα καὶ ἀνόμοια.
<span class="lb" data-page="1.415" data-line="8" id="p1.415.8"></span>δεύτερον δὲ, εἰ πολλὰ καὶ ποικίλα καὶ ἀνόμοια, πόσα τε,
<span class="lb" data-page="1.415" data-line="9" id="p1.415.9"></span>καὶ τίνα, καὶ ὁποῖα ταῦτά ἐστι, καὶ ὅπως ἔχοντα τῆς πρὸς
<span class="lb" data-page="1.415" data-line="10" id="p1.415.10"></span>ἄλληλα κοινωνίας. ὅτι μὲν οὖν οὐχ ἕν ἐστι τὸ πρῶτον στοιχεῖον,
<span class="lb" data-page="1.415" data-line="11" id="p1.415.11"></span>ἐξ οὗ τό τε ἡμέτερον σῶμα, καὶ τὰ τῶν ἄλλων
<span class="lb" data-page="1.415" data-line="12" id="p1.415.12"></span>ἁπάντων γέγονεν, ἐκ τῶνδε δείκνυσιν ὁ Ἱπποκράτης. αὐτὴν
<span class="lb" data-page="1.415" data-line="13" id="p1.415.13"></span>γὰρ ἄμεινον εἶναι δοκεῖ παραθέμενον αὐτοῦ τὴν ῥῆσιν οὕτως
<span class="lb" data-page="1.415" data-line="14" id="p1.415.14"></span>ἐξηγήσασθαι. Ἐγὼ δέ φημι, εἰ ἓν ἦν ὁ ἄνθρωπος,
<span class="lb" data-page="1.415" data-line="15" id="p1.415.15"></span>οὐδέποτε ἂν ἤλγεεν· οὐδὲ γὰρ ἂν ἦν ὑφ’ ὅτου ἀλγήσειεν,
<span class="lb" data-page="1.415" data-line="16" id="p1.415.16"></span>ἓν ἐών. Κάλλιστά μοι φαίνεται καὶ διὰ βραχυτάτης λέξεως 
<span class="pb" data-page="1.416" id="p1.416"></span>
<span class="lb" data-page="1.416" data-line="1" id="p1.416.1"></span>ἅμα τὸ ἐπικαιρότατον αὐτοῦ τῆς ἀποδείξεως εἰπεῖν, ὑπὲρ
<span class="lb" data-page="1.416" data-line="2" id="p1.416.2"></span>τοῦ μὴ δύνασθαι τὸ στοιχεῖον ἓν εἶναι τὴν ἰδέαν τε καὶ
<span class="lb" data-page="1.416" data-line="3" id="p1.416.3"></span>δύναμιν. ὅτι μὲν γὰρ ἓν τῷ ἀριθμῷ λέγειν εἶναι τὸ ὂν
<span class="lb" data-page="1.416" data-line="4" id="p1.416.4"></span>ἐσχάτης ἀτοπίας ἐστὶ, καὶ ὄντως ἀνθρώπου μηδενὸς τῶν
<span class="lb" data-page="1.416" data-line="5" id="p1.416.5"></span>ἐναργῶν πεφροντικότος, ἄντικρυς δῆλον. ἰδέᾳ δὲ καὶ δυνάμει
<span class="lb" data-page="1.416" data-line="6" id="p1.416.6"></span>δύναιτ’ ἄν τις ἓν εἶναι λέγειν τὰ πάντα, καθάπερ
<span class="lb" data-page="1.416" data-line="7" id="p1.416.7"></span>οἱ περὶ τὸν Ἐπίκουρόν τε καὶ Δημόκριτον τὰς ἀτόμους.
<span class="lb" data-page="1.416" data-line="8" id="p1.416.8"></span>ἐκ ταὐτοῦ δέ εἰσιν αὐτοῖς χοροῦ καὶ οἱ ἐλάχιστα καὶ
<span class="lb" data-page="1.416" data-line="9" id="p1.416.9"></span>ἄναρμα καὶ ἀμερῆ τιθέμενοι στοιχεῖα. πρὸς τοὺς τοιούτους
<span class="lb" data-page="1.416" data-line="10" id="p1.416.10"></span>οὖν ἅπαντας ὁ Ἱπποκράτης κοινὴν ἀντιλογίαν ποιούμενος
<span class="lb" data-page="1.416" data-line="11" id="p1.416.11"></span>ἀποδείκνυσιν, οὐχ ἓν εἶναι τὴν ἰδέαν τε καὶ τὴν
<span class="lb" data-page="1.416" data-line="12" id="p1.416.12"></span>δύναμιν τὸ στοιχεῖον, οὐδὲ μνημονεύσας ἐκείνων, οἳ καὶ τῷ
<span class="lb" data-page="1.416" data-line="13" id="p1.416.13"></span>ἀριθμῷ τὸ ὂν ἓν εἶναί φασιν, ὡς ἐμπλήκτων τελέως.
<span class="lb" data-page="1.416" data-line="14" id="p1.416.14"></span>ἴδωμεν οὖν, εἰ ὀρθῶς συνελογίσατο καὶ δεόντως ἀντεῖπε
<span class="lb" data-page="1.416" data-line="15" id="p1.416.15"></span>τοῖς ἓν εἶναι τῇ φύσει τὸ στοιχεῖον ὑποτιθεμένοις, εἴτ’ οὖν 
<span class="pb" data-page="1.417" id="p1.417"></span>
<span class="lb" data-page="1.417" data-line="1" id="p1.417.1"></span>ἄτομον, εἴτ’ ἄναρμον, εἴτ’ ἐλάχιστον, εἴτ’ ἀμέριστον αὐτὸ
<span class="lb" data-page="1.417" data-line="2" id="p1.417.2"></span>προσαγορεύειν ἐθέλουσιν. οὐδὲ γὰρ ἔτι δεηθησόμεθα τῆς
<span class="lb" data-page="1.417" data-line="3" id="p1.417.3"></span>κατὰ μέρος ἐν αὐτοῖς διαφορᾶς, ἂν τὸ καθόλου τε καὶ
<span class="lb" data-page="1.417" data-line="4" id="p1.417.4"></span>κοινὸν ἁπασῶν τῶν αἱρέσεων αὐτῶν ἀνέλωμεν. ὑπόκειται
<span class="lb" data-page="1.417" data-line="5" id="p1.417.5"></span>γὰρ ἅπασι τούτοις, ἄποιον εἷναι τὸ πρῶτον στοιχεῖον, μήτε
<span class="lb" data-page="1.417" data-line="6" id="p1.417.6"></span>λευκότητα σύμφυτον ἔχον, ἢ μελανότητα, ἢ ὅλως ἡντιναοῦν
<span class="lb" data-page="1.417" data-line="7" id="p1.417.7"></span>χροιὰν, οὔτε γλυκύτητα, ἢ πικρότητα, ἢ θερμότητα, ἢ ψυχρότητα,
<span class="lb" data-page="1.417" data-line="8" id="p1.417.8"></span>οὔθ’ ὅλως ἡντιναοῦν ἑτέραν ποιότητα. νόμῳ γὰρ χροιὴ,
<span class="lb" data-page="1.417" data-line="9" id="p1.417.9"></span>νόμῳ πικρὸν, νόμῳ γλυκὺ, ἐτεῇ δ’ ἄτομον καὶ κενὸν, ὁ
<span class="lb" data-page="1.417" data-line="10" id="p1.417.10"></span>Δημόκριτός φησιν, ἐκ τῆς συνόδου τῶν ἀτόμων γίνεσθαι
<span class="lb" data-page="1.417" data-line="11" id="p1.417.11"></span>νομίζων ἁπάσας τὰς αἰσθητὰς ποιότητας ὡς πρὸς ἡμᾶς τοὺς
<span class="lb" data-page="1.417" data-line="12" id="p1.417.12"></span>αἰσθανομένους <span class="milestone ed2page" data-n="3" data-unit="ed2page" id="ed2page.3"></span>αὐτῶν, φύσει δὲ οὐδὲν εἶναι λευκὸν,
<span class="lb" data-page="1.417" data-line="13" id="p1.417.13"></span>ἢ μέλαν, ἢ ξανθὸν, ἢ ἐρυθρὸν, ἢ πικρὸν, ἢ γλυκύ. τὸ
<span class="lb" data-page="1.417" data-line="14" id="p1.417.14"></span>γὰρ δὴ νόμῳ ταὐτὸ βούλεται τῷ οἶον νομιστὶ, καὶ πρὸς
<span class="lb" data-page="1.417" data-line="15" id="p1.417.15"></span>ἡμᾶς, οὐ κατὰ τὴν αὐτῶν τῶν πραγμάτων φύσιν· <span class="milestone ed1page" data-n="47" data-unit="ed1page" id="ed1page.47"></span>ὅπερ
<span class="lb" data-page="1.417" data-line="16" id="p1.417.16"></span>δ’ αὖ πάλιν ἐτεῇ καλεῖ, παρὰ τὸ ἐτεὸν, ὅπερ ἀληθὲς δηλοῖ, ﻿
<span class="pb" data-page="1.418" id="p1.418"></span>
<span class="lb" data-page="1.418" data-line="1" id="p1.418.1"></span>ποιήσας τοὔνομα. καὶ εἴη ἂν ὁ σύμπας αὐτοῦ νοῦς τοῦ
<span class="lb" data-page="1.418" data-line="2" id="p1.418.2"></span>λόγου τοιόσδε. νομίζεται μέντοι παρὰ τοῖς ἀνθρώποις
<span class="lb" data-page="1.418" data-line="3" id="p1.418.3"></span>λευκόν τι εἶναι, καὶ μέλαν, καὶ γλυκὺ, καὶ πικρὸν, κατὰ
<span class="lb" data-page="1.418" data-line="4" id="p1.418.4"></span>δὲ τὴν ἀλήθειαν ἓν καὶ μηδέν ἐστι τὰ πάντα. καὶ γὰρ
<span class="lb" data-page="1.418" data-line="5" id="p1.418.5"></span>αὖ καὶ τοῦτ’ εἴρηκεν αὐτὸς, ἓν μὲν τὰς ἀτόμους ὀνομάζων,
<span class="lb" data-page="1.418" data-line="6" id="p1.418.6"></span>μηδὲν δὲ τὸ κενόν. αἱ μὲν οὖν ἄτομοι σύμπασαι, σώματα
<span class="lb" data-page="1.418" data-line="7" id="p1.418.7"></span>οὖσαι σμικρὰ, χωρὶς ποιοτήτων εἰσί· τὸ δὲ κενὸν χώρα
<span class="lb" data-page="1.418" data-line="8" id="p1.418.8"></span>τις, ἐν ᾗ φερόμενα ταυτὶ τὰ σώματα ἄνω τε καὶ κάτω
<span class="lb" data-page="1.418" data-line="9" id="p1.418.9"></span>σύμπαντα διὰ παντὸς τοῦ αἰῶνος, ἢ περιπλέκεταί πως ἀλλήλοις,
<span class="lb" data-page="1.418" data-line="10" id="p1.418.10"></span>ἢ προσκρούει, καὶ ἀποπάλλεται, καὶ διακρίνει δὲ,
<span class="lb" data-page="1.418" data-line="11" id="p1.418.11"></span>καὶ συγκρίνει πάλιν εἰς ἄλληλα κατὰ τὰς τοιαύτας ὁμιλίας,
<span class="lb" data-page="1.418" data-line="12" id="p1.418.12"></span>κᾀκ τούτου τά τε ἄλλα συγκρίματα πάντα ποιεῖ, καὶ τὰ
<span class="lb" data-page="1.418" data-line="13" id="p1.418.13"></span>ἡμέτερα σώματα, καὶ τὰ παθήματα αὐτῶν, καὶ τὰς αἰσθήσεις.
<span class="lb" data-page="1.418" data-line="14" id="p1.418.14"></span>ἀπαθῆ δ’ ὑποτίθενται τὰ σώματα εἶναι τὰ πρῶτα·
<span class="lb" data-page="1.418" data-line="15" id="p1.418.15"></span>τινὲς μὲν αὐτῶν ὑπὸ σκληρότητος ἄθραυστα, καθάπερ οἱ
<span class="lb" data-page="1.418" data-line="16" id="p1.418.16"></span>περὶ τὸν Ἐπίκουρον· ἔνιοι δὲ, ὑπὸ σμικρότητος ἀδιαίρετα, 
<span class="pb" data-page="1.419" id="p1.419"></span>
<span class="lb" data-page="1.419" data-line="1" id="p1.419.1"></span>καθάπερ οἱ περὶ τὸν Λεύκιππον, ἀλλ’ οὐδ’ ἀλλοιοῦσθαι
<span class="lb" data-page="1.419" data-line="2" id="p1.419.2"></span>κατά τι δυνάμενα ταύτας δὴ τὰς ἀλλοιώσεις, ἃς ἅπαντες
<span class="lb" data-page="1.419" data-line="3" id="p1.419.3"></span>ἄνθρωποι πεπιστεύκασιν εἷναι, διδαχθέντες ὑπὸ τῶν αἰσθήσεων,
<span class="lb" data-page="1.419" data-line="4" id="p1.419.4"></span>οἷον οὔτε θερμαίνεσθαί τί φασιν ἐκείνων, οὔτε
<span class="lb" data-page="1.419" data-line="5" id="p1.419.5"></span>ψύχεσθαι, κατὰ δὲ τὸν αὐτὸν τρόπον οὔθ’ ὑγραίνεσθαι,
<span class="lb" data-page="1.419" data-line="6" id="p1.419.6"></span>οὔτε ξηραίνεσθαι, πολὺ δὲ δὴ μᾶλλον ἔτι μήτε μελαίνεσθαι,
<span class="lb" data-page="1.419" data-line="7" id="p1.419.7"></span>μήτε λευκαίνεσθαι, μήτ’ ἄλλην τινὰ ὅλως ἐπιδέχεσθαι ποιότητα
<span class="lb" data-page="1.419" data-line="8" id="p1.419.8"></span>κατὰ μηδεμίαν μεταβολήν. εὐλόγως οὖν ὁ Ἱπποκράτης
<span class="lb" data-page="1.419" data-line="9" id="p1.419.9"></span>ἀντιλέγων αὐτοῖς, ἐρεῖ, μηδέποτ’ ἂν ἀλγέειν τὸν ἄνθρωπον,
<span class="lb" data-page="1.419" data-line="10" id="p1.419.10"></span>εἰ τοιαύτη τις ἦν ἡ φύσις αὐτοῦ. τὸ γὰρ ἀλγῆσον χρὴ
<span class="lb" data-page="1.419" data-line="11" id="p1.419.11"></span>δήπου δύο ταῦτ’ ἔχειν ἐξ ἀνάγκης, ἀλλοιωτόν τε καὶ αἰσθητὸν
<span class="lb" data-page="1.419" data-line="12" id="p1.419.12"></span>ὑπάρχειν. εἴτε γὰρ μηδέποτε μηδεμίαν ἀλλοίωσιν
<span class="lb" data-page="1.419" data-line="13" id="p1.419.13"></span>ἐπιδέχοιτο, φυλάξει διὰ παντὸς ἣν εἶχεν ἐξ ἀρχῆς κατάστασιν·
<span class="lb" data-page="1.419" data-line="14" id="p1.419.14"></span>οὐ φυλάττει δέ γε τὸ ἀλγοῦν· εἴτε μεταβάλλοι, καθάπερ
<span class="lb" data-page="1.419" data-line="15" id="p1.419.15"></span>οἱ λίθοι τε καὶ τὰ ξύλα, θερμαινόμενά τε καὶ
<span class="lb" data-page="1.419" data-line="16" id="p1.419.16"></span>ψυχόμενα, καὶ διαιρούμενα, μὴ παρείη δ’ αὐτοῖς τις αἴσθησις 
<span class="pb" data-page="1.420" id="p1.420"></span>
<span class="lb" data-page="1.420" data-line="1" id="p1.420.1"></span>σύμφυτος, οὐκ αἰσθήσεται τῆς ἀμφ’ αὐτὸ γενομένης διαθέσεως,
<span class="lb" data-page="1.420" data-line="2" id="p1.420.2"></span>ὥσπερ οὐδὲ οἱ λίθοι. καὶ μὴν ἀμφοῖν ἀπολείπεται
<span class="lb" data-page="1.420" data-line="3" id="p1.420.3"></span>τὰ τούτων στοιχεῖα, μήτ’ ἀλλοιοῦσθαι μήτ’ αἰσθάνεσθαι
<span class="lb" data-page="1.420" data-line="4" id="p1.420.4"></span>πεφυκυίας ἀτόμου μηδεμιᾶς. εἴπερ οὖν ἐξ ἀτόμων
<span class="lb" data-page="1.420" data-line="5" id="p1.420.5"></span>τινῶν ἦμεν, ἤ τινος τοιαύτης ἄλλης φύσεως μονοειδοῦς, οὐκ
<span class="lb" data-page="1.420" data-line="6" id="p1.420.6"></span>ἂν ἠλγοῦμεν· ἀλγοῦμεν δέ γε· δῆλον οὖν, ὡς οὐκ ἐσμὲν ἐξ
<span class="lb" data-page="1.420" data-line="7" id="p1.420.7"></span>ἁπλῆς τινος καὶ μονοειδοῦς οὐσίας. τὸ μὲν δὴ κεφάλαιον
<span class="lb" data-page="1.420" data-line="8" id="p1.420.8"></span>τοῦ λόγου τοῦτο, πρόδηλον ὑπάρχον ἅπασι τοῖς ἐν τῆ λογικῇ
<span class="lb" data-page="1.420" data-line="9" id="p1.420.9"></span>θεωρίᾳ γεγυμνασμένοις, οὕτω πως περαίνει τὸ προκείμενον.
<span class="lb" data-page="1.420" data-line="10" id="p1.420.10"></span>ἐπεὶ δὲ, πρὸς τῷ μὴ γεγυμνάσθαι τὸν λογισμὸν,
<span class="lb" data-page="1.420" data-line="11" id="p1.420.11"></span>οἱ τὰ τοιαῦτα εἰσηγούμενοι στοιχεῖα καὶ ἄλλως εἰσὶ φιλόνεικοι,
<span class="lb" data-page="1.420" data-line="12" id="p1.420.12"></span>μέγιστον εἶναι νομίζοντες κακὸν τὸ μετατίθεσθαι πρὸς τὰ βελτίω,
<span class="lb" data-page="1.420" data-line="13" id="p1.420.13"></span>πειρατέον αὐτοῖς ἐκθέσθαι τὸν καθόλου τοῦτον λόγον
<span class="lb" data-page="1.420" data-line="14" id="p1.420.14"></span>ἐπὶ παραδειγμάτων τινῶν κατὰ μέρος. εἰ γάρ τις τῇ λεπτοτάτῃ
<span class="lb" data-page="1.420" data-line="15" id="p1.420.15"></span>βελόνῃ τρώσειε τὸ δέρμα, πάντως μὲν ἀλγήσει τὸ ζῶον,
<span class="lb" data-page="1.420" data-line="16" id="p1.420.16"></span>
<span class="milestone ed2page" data-n="4" data-unit="ed2page" id="ed2page.4"></span>ἅψεται δὲ ἤτοι μιᾶς, ἢ δυοῖν, ἢ καὶ πλειόνων ἀτόμων
<span class="lb" data-page="1.420" data-line="17" id="p1.420.17"></span>ἡ βελόνη. πρῶτον οὖν ὑποκείσθω, ψαύειν αὐτὴν μιᾶς. ἀλλ’ 
<span class="pb" data-page="1.421" id="p1.421"></span>
<span class="lb" data-page="1.421" data-line="1" id="p1.421.1"></span>ἑκάστη τῶν ἀτόμων ἄτρωτός τε ἦν καὶ ἀναίσθητος. οὐκοῦν
<span class="lb" data-page="1.421" data-line="2" id="p1.421.2"></span>οὔτε πείσεταί τι πρὸς τῆς βελόνης, οὔτ’, εἴπερ ἔπαθεν,
<span class="lb" data-page="1.421" data-line="3" id="p1.421.3"></span>ᾔσθετ’ ἂν τοῦ παθήματος. εἰ μὲν γὰρ ἐκ δυοῖν τούτων
<span class="lb" data-page="1.421" data-line="4" id="p1.421.4"></span>γίνεται τὸ ἀλγεῖν, ἔκ τε τοῦ πάσχειν τὸ παθητὸν κᾀκ
<span class="lb" data-page="1.421" data-line="5" id="p1.421.5"></span>τοῦ τῶν παθημάτων αἰσθάνεσθαι, μέτεστι δ’ οὐδ’ ἑτέρου
<span class="lb" data-page="1.421" data-line="6" id="p1.421.6"></span>τούτων ταῖς ἀτόμοις, οὐκ ἀλγήσει τὸ ζῶον, ὅταν ἡ βελόνη
<span class="lb" data-page="1.421" data-line="7" id="p1.421.7"></span>ψαύσῃ μιᾶς ἀτόμου. μὴ τοίνυν μιᾶς, ἀλλὰ δυοῖν ψαυέτω.
<span class="lb" data-page="1.421" data-line="8" id="p1.421.8"></span>καὶ μὴν, ὅπερ ἐπὶ τῆς μιᾶς ἀρτίως, τοῦτ’ ἐπ’ ἀμφοῖν
<span class="lb" data-page="1.421" data-line="9" id="p1.421.9"></span>ἐγχωρήσει λέγειν νῦν. εἰ γὰρ μηδ’ ἑτέρα τῶν ἀτόμων μήτ’
<span class="lb" data-page="1.421" data-line="10" id="p1.421.10"></span>ἐτρώθη πρὸς τῆς βελόνης, μήτ’, εἴπερ ἐτρώθη, τῆς τρώσεως
<span class="lb" data-page="1.421" data-line="11" id="p1.421.11"></span>αἰσθάνεσθαι φύσιν εἶχεν, ἀναίσθητός τε ἅμα καὶ ἀνώδυνος
<span class="lb" data-page="1.421" data-line="12" id="p1.421.12"></span>ὁ τρωθεὶς ἔσται. ὥσπερ γὰρ οὐδὲν πλέον ἐκ τοῦ δυοῖν
<span class="lb" data-page="1.421" data-line="13" id="p1.421.13"></span>προσπεσεῖν ὀστοῖς, ἢ χόνδροις, ἢ θριξὶ τὴν βελόνην, ἢ
<span class="lb" data-page="1.421" data-line="14" id="p1.421.14"></span>ἄλλῳ τινὶ τῶν ἀναισθήτων μορίων· ὁμοίως γὰρ αἱ δύο
<span class="lb" data-page="1.421" data-line="15" id="p1.421.15"></span>τρίχες ἀναίσθητοί εἰσι τῇ μιᾷ· κατὰ τὸν αὐτὸν, οἶμαι, τρόπον,
<span class="lb" data-page="1.421" data-line="16" id="p1.421.16"></span>οὐδ’ εἰ δυοῖν ἀτόμοιν ἐφάψαιτο, πλέον οὐδὲν εἰς 
<span class="pb" data-page="1.422" id="p1.422"></span>
<span class="lb" data-page="1.422" data-line="1" id="p1.422.1"></span>αἴσθησιν, εἰ μηδὲ ἑτέρα τῶν ἀτόμων ἐστὶν αἰσθητική. καὶ
<span class="lb" data-page="1.422" data-line="2" id="p1.422.2"></span>μὲν δὴ κᾂν εἰ τριῶν ἢ τεττάρων ἅψαιτο, κατὰ τὸν αὐτὸν
<span class="lb" data-page="1.422" data-line="3" id="p1.422.3"></span>λόγον, ὥσπερ ἐπί τε ψηφίδων καὶ λίθων καὶ τριχῶν,
<span class="lb" data-page="1.422" data-line="4" id="p1.422.4"></span>οὕτω κᾀνταῦθα πλέον οὐδὲν οὔτ’ εἰς παθήματος οὔτ’
<span class="lb" data-page="1.422" data-line="5" id="p1.422.5"></span>εἰς αἰσθήσεως γένεσιν. οὐδὲν γὰρ οὔτ’ ἐκ τῶν ἀπαθῶν
<span class="lb" data-page="1.422" data-line="6" id="p1.422.6"></span>οὔτ’ ἐκ τῶν ἀναισθήτων συντιθέμενον αἰσθητικὸν ἢ παθητικὸν
<span class="lb" data-page="1.422" data-line="7" id="p1.422.7"></span>γίνεται. θαυμαστὸν γὰρ ἂν ἦν, εἰ, μηδενὸς αὐτοῦ
<span class="lb" data-page="1.422" data-line="8" id="p1.422.8"></span>τῶν μορίων μήτε πάσχοντος μήτ’ αἰσθανομένου, τὸ ὅλον
<span class="lb" data-page="1.422" data-line="9" id="p1.422.9"></span>αἰσθανόμενόν τε καὶ πάσχον ἐγένετο. δυοῖν γὰρ ὄντων
<span class="lb" data-page="1.422" data-line="10" id="p1.422.10"></span>ὀργάνων πρὸς τὰς τῶν τοιούτων ἀξιωμάτων εὑρέσεις, ἐμπειρίας
<span class="lb" data-page="1.422" data-line="11" id="p1.422.11"></span>καὶ λόγου, κατ’ οὐδέτερον αὐτῶν εὑρεθήσεταί ποτε
<span class="lb" data-page="1.422" data-line="12" id="p1.422.12"></span>σύνθετον ἐξ ἀναισθήτων τε ἅμα καὶ ἀπαθῶν αἰσθητικὸν
<span class="lb" data-page="1.422" data-line="13" id="p1.422.13"></span>καὶ παθητικόν. ἀλλ’ εἴτε ἀδάμαντας πολλοὺς, ἢ καὶ ὅ τι
<span class="lb" data-page="1.422" data-line="14" id="p1.422.14"></span>βούλει τῶν δυσπαθεστάτων ἀθροίσας τιτρώσκειν ἐπιχειρήσεις,
<span class="lb" data-page="1.422" data-line="15" id="p1.422.15"></span>οὔτε τρωθήσεταί ποτε τὸ ἐξ αὐτῶν σύνθετον, οὔτ’ αἰσθήσεται.
<span class="lb" data-page="1.422" data-line="16" id="p1.422.16"></span>διὰ μὲν δὴ τῆς πείρας οὐδὲν εὕρηταί ποτε τοιοῦτον ﻿
<span class="pb" data-page="1.423" id="p1.423"></span>
<span class="lb" data-page="1.423" data-line="1" id="p1.423.1"></span>ἐκ τοῦ σύμπαντος αἰῶνος. ὅτι δ’ οὐδ’ ὁ λόγος αὐτὸ
<span class="lb" data-page="1.423" data-line="2" id="p1.423.2"></span>προσίεται, μικρὸν ἔμπροσθεν ἐῤῥέθη. τῆς γοῦν ἀλγούσης
<span class="lb" data-page="1.423" data-line="3" id="p1.423.3"></span>σαρκὸς ἐν τῷ τιτρώσκεσθαι τὸ μηδὲν τῶν ἐλαχίστων αὐτῆς
<span class="lb" data-page="1.423" data-line="4" id="p1.423.4"></span>μορίων μήτε ἀλγεῖν, μήτε τιτρώσκεσθαι, πῶς οὐ θαυμαστόν;
<span class="lb" data-page="1.423" data-line="5" id="p1.423.5"></span>ἢ τίς τοῦτο προσίεται λογισμός; ἐγὼ μὲν γάρ φημι,
<span class="lb" data-page="1.423" data-line="6" id="p1.423.6"></span>κᾂν εἰ πάσαις ταῖς ἀτόμοις ἦν αἴσθησις σύμφυτος, ἄτρωτοι
<span class="lb" data-page="1.423" data-line="7" id="p1.423.7"></span>δὲ τελέως καὶ ἀπαθεῖς ἦσαν, ἐκ τοῦ περιπλέκεσθαι μόνον
<span class="lb" data-page="1.423" data-line="8" id="p1.423.8"></span>ἀλλήλαις ἐργαζόμεναι τὴν σάρκα, πλέον ἂν οὐδ’ οὕτως γενέσθαι,
<span class="lb" data-page="1.423" data-line="9" id="p1.423.9"></span>καθιεμένης τῆς βελόνης. ὥσπερ γὰρ, εἰ τοὺς δύο
<span class="lb" data-page="1.423" data-line="10" id="p1.423.10"></span>δακτύλους περιπλέξειας ἀλλήλοις, καίτοι γ’ αἰσθητικοὺς
<span class="lb" data-page="1.423" data-line="11" id="p1.423.11"></span>ὄντας, οὐδεὶς ἕπεται πόνος ἐκ τοῦ πάλιν ἀφίστασθαί τε
<span class="lb" data-page="1.423" data-line="12" id="p1.423.12"></span>καὶ διαλύεσθαι, κατὰ τὸν αὐτὸν, οἶμαι, τρόπον οὐδὲ εἰ
<span class="lb" data-page="1.423" data-line="13" id="p1.423.13"></span>διΐστησί τε καὶ διαλύει τὰς ἀτόμους ἀπ’ ἀλλήλων ἡ βελόνη,
<span class="lb" data-page="1.423" data-line="14" id="p1.423.14"></span>τιτρώσκει δὲ οὐδεμίαν, οὐδαμῶς ἀλγήσει τὸ ζῶον. ἢ δειξάτωσαν
<span class="lb" data-page="1.423" data-line="15" id="p1.423.15"></span>ἐκ τοῦ περιπλέκεσθαί τε καὶ πάλιν ἀφίστασθαι τῶν
<span class="lb" data-page="1.423" data-line="16" id="p1.423.16"></span>αἰσθητικῶν ὁτιοῦν σωμάτων ἀκολουθοῦσαν ὀδύνην. <span class="milestone ed2page" data-n="5" data-unit="ed2page" id="ed2page.5"></span>ἀλλ’ 
<span class="pb" data-page="1.424" id="p1.424"></span>
<span class="lb" data-page="1.424" data-line="1" id="p1.424.1"></span>οὔτ’ ἐπὶ τῶν φαινομένων ἔχουσι δεῖξαι, καὶ τῷ λόγῳ σκοπουμένοις
<span class="lb" data-page="1.424" data-line="2" id="p1.424.2"></span>παντὸς μᾶλλον ἀδύνατον φαίνεται. καὶ μὴν εἰ
<span class="lb" data-page="1.424" data-line="3" id="p1.424.3"></span>καὶ τὴν αἴσθησιν ἡμῶν συγχωρησάντων ταῖς ἀτόμοις ὁ χωρισμὸς
<span class="lb" data-page="1.424" data-line="4" id="p1.424.4"></span>ἀνώδυνος εὑρίσκεται, καὶ λόγῳ καὶ πείρᾳ σκοπουμένοις,
<span class="lb" data-page="1.424" data-line="5" id="p1.424.5"></span>εἴπου γέ τοι πρὸς τούτῳ καὶ τὸ μηδ’ αἰσθάνεσθαι
<span class="lb" data-page="1.424" data-line="6" id="p1.424.6"></span>λάβοιεν, ὀδυνᾶσθαι δυνήσονται; τὸ μὲν γὰρ ὀδυνᾶσθαι, καθότι
<span class="lb" data-page="1.424" data-line="7" id="p1.424.7"></span>καὶ πρόσθεν εἴρηται, δυοῖν τούτοιν ἐξ ἀνάγκης δεῖται
<span class="lb" data-page="1.424" data-line="8" id="p1.424.8"></span>συνιόντων ἀλλήλοις, ἀλλοιώσεώς τε ἅμα καὶ αἰσθήσεως.
<span class="lb" data-page="1.424" data-line="9" id="p1.424.9"></span>ἔχουσι δ’ οὐδέτερον αὐτῶν αἱ ἄτομοι. δεόντως οὖν, εἰ καὶ
<span class="lb" data-page="1.424" data-line="10" id="p1.424.10"></span>θάτερον αὐταῖς ὑπάρχειν ὑποθεῖο, μένουσιν ἔτ’ ἀνώδυνοι.
<span class="lb" data-page="1.424" data-line="11" id="p1.424.11"></span>καὶ γὰρ εἰ ἀπαθεῖς μὲν, αἰσθητικὰς δ’ εἷναι συγχωρήσειας,
<span class="lb" data-page="1.424" data-line="12" id="p1.424.12"></span>οὐκ ἀλγήσουσιν, ὅτι μηδὲ πείσονται. καὶ εἰ πάσχειν μὲν,
<span class="lb" data-page="1.424" data-line="13" id="p1.424.13"></span>ἀλλ’ ἀναισθήτους ὑπάρχειν, οὐκ ἀλγήσουσιν, ὅτι μηδ’ αἰσθήσονται.
<span class="lb" data-page="1.424" data-line="14" id="p1.424.14"></span>χρὴ γὰρ, ὡς εἴρηται, καὶ πάσχειν καὶ τοῦ πάθους
<span class="lb" data-page="1.424" data-line="15" id="p1.424.15"></span>αἰσθάνεσθαι τὸ μέλλον ὀδυνήσεσθαι σῶμα. οὐκοῦν
<span class="lb" data-page="1.424" data-line="16" id="p1.424.16"></span>οὔτ’ ἐξ ἀπαθῶν τε ἅμα καὶ ἀναισθήτων ἐγχωρεῖ στοιχείων
<span class="lb" data-page="1.424" data-line="17" id="p1.424.17"></span>εἶναι τὸ αἰσθητικὸν σῶμα· οὐ μὴν οὐδ’ ἐξ ἀπαθῶν 
<span class="pb" data-page="1.425" id="p1.425"></span>
<span class="lb" data-page="1.425" data-line="1" id="p1.425.1"></span>τε ἅμα καὶ αἰσθανομένων· οὐδὲ γὰρ οὐδὲ τοῦτ’ ἀλγήσει
<span class="lb" data-page="1.425" data-line="2" id="p1.425.2"></span>
<span class="milestone ed1page" data-n="48" data-unit="ed1page" id="ed1page.48"></span>ποτὲ, ὅτι μηδὲ πείσεται. δυνάμει μὲν γὰρ αἰσθητικόν
<span class="lb" data-page="1.425" data-line="3" id="p1.425.3"></span>ἐστι, ἐνεργείᾳ δ’ αἰσθανόμενον οὐδέποτε· καθάπερ καὶ
<span class="lb" data-page="1.425" data-line="4" id="p1.425.4"></span>τὸ ἡμέτερον σῶμα, καίτοι φανερῶς ὑπάρχον αἰσθητικὸν,
<span class="lb" data-page="1.425" data-line="5" id="p1.425.5"></span>ὅμως οὐκ αἰσθάνεται, πρὶν παθεῖν ὑπό τινος. ὥστ’ ἐκ
<span class="lb" data-page="1.425" data-line="6" id="p1.425.6"></span>τούτου τοῦ λόγου σαφῶς καὶ ἡ τῶν τὰς ὁμοιομερείας εἰσαγόντων
<span class="lb" data-page="1.425" data-line="7" id="p1.425.7"></span>δόξα καταβάλλεται. καὶ γὰρ εἰ αἰσθητικά τινα
<span class="lb" data-page="1.425" data-line="8" id="p1.425.8"></span>τῶν στοιχείων ἐστὶν αὐτοῖς, ἀλλ’ ἀπαθῆ γε πάντως, πῶς
<span class="lb" data-page="1.425" data-line="9" id="p1.425.9"></span>αἰσθήσεται τὸ αἰσθητικὸν σῶμα ἔξω τοῦ πάσχειν ἀεὶ καθεστηκός;
<span class="lb" data-page="1.425" data-line="10" id="p1.425.10"></span>λοιπὸν οὖν, ἢ ἐξ αἰσθανομένων τε ἅμα καὶ
<span class="lb" data-page="1.425" data-line="11" id="p1.425.11"></span>πασχόντων, ἢ ἐκ πασχόντων μὲν, ἀναισθήτων δὲ, τὸ αἰσθητικὸν
<span class="lb" data-page="1.425" data-line="12" id="p1.425.12"></span>εἶναι χρὴ σῶμα. ὁπότερον δὲ τούτων ἀληθές
<span class="lb" data-page="1.425" data-line="13" id="p1.425.13"></span>ἐστιν, αὖθις ὀψόμεθα. τὸ δὲ μήτ’ ἐξ ἀναισθήτων τε ἅμα
<span class="lb" data-page="1.425" data-line="14" id="p1.425.14"></span>καὶ ἀπαθῶν, μήτ’ ἐξ αἰσθανομένων μὲν, ἀπαθῶν δὲ, δύνασθαί
<span class="lb" data-page="1.425" data-line="15" id="p1.425.15"></span>ποτε τῶν στοιχείων τὸ αἰσθανόμενον γενέσθαι σῶμα 
<span class="pb" data-page="1.426" id="p1.426"></span>
<span class="lb" data-page="1.426" data-line="1" id="p1.426.1"></span>δέδεικται σαφῶς. ἀλλὰ κοινὸν ἀμφοτέρων τῶν αἱρέσεών ἐστι
<span class="lb" data-page="1.426" data-line="2" id="p1.426.2"></span>τὸ ἐξ ἀπαθῶν, ὥστ’ οὐχ ἓν τῷ εἴδει τὸ στοιχεῖον, εἴπερ
<span class="lb" data-page="1.426" data-line="3" id="p1.426.3"></span>μηδ’ ἀπαθές. ὅτι δὲ τὸ ἓν ἀπαθὲς, ἡ ἀπόδειξις σύντομος.
<span class="lb" data-page="1.426" data-line="4" id="p1.426.4"></span>οὔτε γὰρ εἰς ὃ μεταστήσεται, οὔθ’ ὑφ’ ὅτου πείσεται, τὸ
<span class="lb" data-page="1.426" data-line="5" id="p1.426.5"></span>ἓν στοιχεῖον ἔχει. μεθιστάμενον γὰρ εἰς ἕτερόν τι μεταστήσεται,
<span class="lb" data-page="1.426" data-line="6" id="p1.426.6"></span>καὶ πάσχον ὑφ’ ἑτέρου τινὸς πείσεται. πῶς οὖν
<span class="lb" data-page="1.426" data-line="7" id="p1.426.7"></span>ἓν ἔτι φυλαχθήσεται; καλῶς οὖν ὁ Ἱπποκράτης συνελογίσατο,
<span class="lb" data-page="1.426" data-line="8" id="p1.426.8"></span>μὴ ἓν εἶναι τὸ στοιχεῖον, εἰ μέλλει τι τῶν ὄντων ἀλγήσειν.
<span class="lb" data-page="1.426" data-line="9" id="p1.426.9"></span>οὐδὲν γὰρ ἂν, φησὶν, ἦν ὑφ’ ὅτου ἀλγήσειεν, ἕν
<span class="lb" data-page="1.426" data-line="10" id="p1.426.10"></span>ἐόν. ὥστε πάντως μὲν ἑνὸς πλείω τὰ στοιχεῖα. 
</p>
</section>
<section id="s1.3" title="Chapter 1.3">
<p>
<span class="lb" data-page="1.426" data-line="11" id="p1.426.11"></span>Πόσος δέ τις ὁ σύμπας αὐτῶν ἀριθμός
<span class="lb" data-page="1.426" data-line="12" id="p1.426.12"></span>ἐστιν, ἔτ’ ἄδηλον, ἐφεξῆς δὲ τοῦτο ζητείσθω. <span class="milestone ed2page" data-n="6" data-unit="ed2page" id="ed2page.6"></span>καίτοι
<span class="lb" data-page="1.426" data-line="13" id="p1.426.13"></span>τάχ’ ἂν ἴσως ἄμεινον εἴη, περὶ τῶν ὑπολοίπων δυοῖν αἱρέσεων,
<span class="lb" data-page="1.426" data-line="14" id="p1.426.14"></span>ὧν ὀλίγον ἔμπροσθεν ἐμνημόνευσα, πρότερον διελθεῖν,
<span class="lb" data-page="1.426" data-line="15" id="p1.426.15"></span>ὧν κοινόν ἐστι τὸ ἐξ ἀλλοιουμένων τῶν πρώτων 
<span class="pb" data-page="1.427" id="p1.427"></span>
<span class="lb" data-page="1.427" data-line="1" id="p1.427.1"></span>στοιχείων ὑπάρχειν ἅπαν τὸ ἀλγεῖν πεφυκὸς σῶμα. τέσσαρες
<span class="lb" data-page="1.427" data-line="2" id="p1.427.2"></span>μὲν γὰρ αἱ πᾶσαι δόξαι κατὰ τὴν διαίρεσιν εὑρίσκονται.
<span class="lb" data-page="1.427" data-line="3" id="p1.427.3"></span>πρώτη μὲν, ἡ ἐξ ἀναισθήτων τε ἅμα καὶ ἀπαθῶν.
<span class="lb" data-page="1.427" data-line="4" id="p1.427.4"></span>δευτέρα δὲ, ἡ ἐξ αἰσθητικῶν μὲν, ἀπαθῶν δέ· ὧν κοινὸν
<span class="lb" data-page="1.427" data-line="5" id="p1.427.5"></span>ἦν ἀμφοῖν τὸ ἐξ ἀπαθῶν. καὶ τοῦτο δείξαντες ἀδύνατον,
<span class="lb" data-page="1.427" data-line="6" id="p1.427.6"></span>ἀμφοτέρων ἀπεχωρήσαμεν τῶν δοξῶν. λοιπαὶ δ’ ἦσαν δύο,
<span class="lb" data-page="1.427" data-line="7" id="p1.427.7"></span>μία μὲν ἐξ αἰσθητικῶν τε ἅμα καὶ πασχόντων τῶν πρώτων
<span class="lb" data-page="1.427" data-line="8" id="p1.427.8"></span>στοιχείων συνιστῶσα τὸ αἰσθανόμενον σῶμα. δευτέρα
<span class="lb" data-page="1.427" data-line="9" id="p1.427.9"></span>δὲ, ἡ ἐξ οὐκ αἰσθητικῶν μὲν, πασχόντων δέ. κοινὸν γὰρ
<span class="lb" data-page="1.427" data-line="10" id="p1.427.10"></span>καὶ ταύταις ἦν τὸ ἐκ πασχόντων. ἴδωμεν οὖν, εἰ κᾀν ταύταις
<span class="lb" data-page="1.427" data-line="11" id="p1.427.11"></span>ἡ ἑτέρα τῶν αἱρέσεών ἐστιν ἀδύνατος, ἢ τὸ μὲν δυνατὸν
<span class="lb" data-page="1.427" data-line="12" id="p1.427.12"></span>ἔχουσιν ὁμοίως, ὁποτέρα δ’ αὐτῶν οὐ δυνατὸν ἔχει
<span class="lb" data-page="1.427" data-line="13" id="p1.427.13"></span>μόνον, ἀλλὰ καὶ εἰ ὄντως ἀληθής ἐστιν, ὑπολείπεται ζητεῖν.
<span class="lb" data-page="1.427" data-line="14" id="p1.427.14"></span>εὑρήσεις οὖν, εἰ προσέχεις τὸν νοῦν, ἀμφοτέρας ἐχούσας
<span class="lb" data-page="1.427" data-line="15" id="p1.427.15"></span>τὸ δυνατόν. εἰ μὲν γὰρ αὐτὰ τὰ μόρια δοκιμάζειν ﻿
<span class="pb" data-page="1.428" id="p1.428"></span>
<span class="lb" data-page="1.428" data-line="1" id="p1.428.1"></span>ἐθέλεις καὶ σκοπεῖσθαι τῷ λόγῳ, πάντα ἐστὶν αἰσθητικὰ
<span class="lb" data-page="1.428" data-line="2" id="p1.428.2"></span>καὶ παθητικὰ τῶν αἰσθητικῶν σωμάτων, ὡς ὀλίγον ἔμπροσθεν
<span class="lb" data-page="1.428" data-line="3" id="p1.428.3"></span>ἐπὶ τῆς σαρκὸς ἐλέγετο. εἰ δὲ τὰ πρῶτα στοιχεῖα
<span class="lb" data-page="1.428" data-line="4" id="p1.428.4"></span>σκοποίης, ἐνδέχεται, τούτων ἀναισθήτων μὲν ὑποκειμένων,
<span class="lb" data-page="1.428" data-line="5" id="p1.428.5"></span>εἰς ἄλληλα δὲ τὸ δρᾷν καὶ πάσχειν ἐχόντων πολυειδῶς, ἐν
<span class="lb" data-page="1.428" data-line="6" id="p1.428.6"></span>πολλαῖς ταῖς κατὰ μέρος ἀλλοιώσεσι γενέσθαι τὸ αἰσθητικὸν
<span class="lb" data-page="1.428" data-line="7" id="p1.428.7"></span>σῶμα. πᾶσα γὰρ ἡ ἐκ πλειόνων σύνθεσις, ἂν μὲν, οἶά
<span class="lb" data-page="1.428" data-line="8" id="p1.428.8"></span>πέρ ἐστι τὰ συντιθέντα, τοιαῦτα φυλάττηται διὰ παντὸς,
<span class="lb" data-page="1.428" data-line="9" id="p1.428.9"></span>οὐδεμίαν ἔξωθεν ἐπικτήσεται νεωτέραν ἰδέαν, ἣ μὴ κᾀν
<span class="lb" data-page="1.428" data-line="10" id="p1.428.10"></span>τοῖς συντιθεῖσιν ὑπῆρχεν· εἰ δ’ ἐξαλλάττοιτο καὶ μεταβάλλοιτο
<span class="lb" data-page="1.428" data-line="11" id="p1.428.11"></span>καὶ πολυειδῶς ἀλλοιοῖτο τὰ συντιθέντα, δύναιτ’
<span class="lb" data-page="1.428" data-line="12" id="p1.428.12"></span>ἂν ὑπάρξαι τι τῷ συνθέτῳ κατὰ γένος ἕτερον, ὃ μὴ τοῖς
<span class="lb" data-page="1.428" data-line="13" id="p1.428.13"></span>πρώτοις αὐτοῦ στοιχείοις ὑπῆρχεν. ἴσως δὲ καὶ παραδείγματος
<span class="lb" data-page="1.428" data-line="14" id="p1.428.14"></span>ὑπὲρ σαφηνείας δεήσει τῷ λόγῳ. φημὶ δὴ, τὴν
<span class="lb" data-page="1.428" data-line="15" id="p1.428.15"></span>οἰκίαν ἐκ λίθων καὶ πλίνθων καὶ ξύλων καὶ κεράμων 
<span class="pb" data-page="1.429" id="p1.429"></span>
<span class="lb" data-page="1.429" data-line="1" id="p1.429.1"></span>γεγονυῖαν οὐδὲν ἐπικτήσασθαι κατὰ γένος ἕτερον, ὃ μὴ
<span class="lb" data-page="1.429" data-line="2" id="p1.429.2"></span>καὶ τοῖς συντιθεῖσιν αὐτὴν ὑπῆρχεν. σκληρότητα γοῦν ἐκείνων
<span class="lb" data-page="1.429" data-line="3" id="p1.429.3"></span>ἕκαστον εἶχε, καὶ βάρος, καὶ σχῆμα, καὶ χρῶμα, καὶ
<span class="lb" data-page="1.429" data-line="4" id="p1.429.4"></span>μέγεθος, ἃ καὶ τῷ δημιουργήματι πρόσεστιν. σκληρότης
<span class="lb" data-page="1.429" data-line="5" id="p1.429.5"></span>μὲν γὰρ, χρῶμα καὶ βάρος ἀκριβῶς ταὐτὰ τοῖς συντιθεῖσιν.
<span class="lb" data-page="1.429" data-line="6" id="p1.429.6"></span>οὐ γὰρ δὴ σκληρὰ μὲν ἐκεῖνα, μαλακὴ δ’ αὕτη,
<span class="lb" data-page="1.429" data-line="7" id="p1.429.7"></span>καὶ βαρέα μὲν ἐκεῖνα, κούφη δ’ αὕτη, καὶ λευκὰ μὲν
<span class="lb" data-page="1.429" data-line="8" id="p1.429.8"></span>ἐκεῖνα, μέλαινα δ’ αὕτη. σχῆμα δὲ καὶ μέγεθος ἔχει μὲν
<span class="lb" data-page="1.429" data-line="9" id="p1.429.9"></span>καὶ ἡ οἰκία, διότι καὶ τοῖς συντιθεῖσιν αὐτὴν ὑπῆρχεν, οὐ
<span class="lb" data-page="1.429" data-line="10" id="p1.429.10"></span>μὴν ἀκριβῶς γε ταὐτὸν οὔτε μέγεθος, οὔτε σχῆμα τοῖς
<span class="lb" data-page="1.429" data-line="11" id="p1.429.11"></span>συντιθεῖσι πρὸς τὸ ὅλον. ἀλλ’ οὐ τοῦτο ζητεῖται νῦν, εἰ
<span class="lb" data-page="1.429" data-line="12" id="p1.429.12"></span>μείζων ἡ οἰκία τῶν πλίνθων, ἢ προμήκης μὲν αὕτη, τετράγωνοι
<span class="lb" data-page="1.429" data-line="13" id="p1.429.13"></span>δ’ οὗτοι, ἀλλ’ εἰ διὰ τοῦτο καὶ μεγέθους καὶ σχήματος
<span class="lb" data-page="1.429" data-line="14" id="p1.429.14"></span>αὐτῇ μέτεστιν, ὅτι καὶ τοῖς συντιθεῖσιν. ἐπεί τοι
<span class="lb" data-page="1.429" data-line="15" id="p1.429.15"></span>τίς οὐκ οἶδεν, ὡς ἡ διαγώνιος εὐθεῖα τὸ τετράγωνον χωρίον 
<span class="pb" data-page="1.430" id="p1.430"></span>
<span class="lb" data-page="1.430" data-line="1" id="p1.430.1"></span>εἰς δύο τρίγωνα τέμνει; καὶ ὡς ἐξ <span class="milestone ed2page" data-n="7" data-unit="ed2page" id="ed2page.7"></span>ἐκείνων τῶν
<span class="lb" data-page="1.430" data-line="2" id="p1.430.2"></span>δύο τριγώνων συνιόντων ἓν ἀποτελεῖται τετράγωνον; ἀλλὰ
<span class="lb" data-page="1.430" data-line="3" id="p1.430.3"></span>καὶ τὸ τρίγωνον καὶ τὸ τετράγωνον σχήματα. καὶ μὲν δὴ
<span class="lb" data-page="1.430" data-line="4" id="p1.430.4"></span>καὶ δύο ἡμικύκλια συντεθειμένα τὸν ὅλον ἀπεργάζονται κύκλον.
<span class="lb" data-page="1.430" data-line="5" id="p1.430.5"></span>ὥστε ἐξ ἄλλων μὲν ἄλλο τι γενέσθαι συγχωρήσομεν, οὐ μὴν
<span class="lb" data-page="1.430" data-line="6" id="p1.430.6"></span>ἀνομοιογενές. καὶ γὰρ τὰ σχήματα σχημάτων εἰσὶν ἀπεργαστικὰ,
<span class="lb" data-page="1.430" data-line="7" id="p1.430.7"></span>καὶ τὰ μικρότερα μεγέθη τῶν μειζόνων μεγεθῶν·
<span class="lb" data-page="1.430" data-line="8" id="p1.430.8"></span>οὐ μέντοι σχήματα μεγεθῶν, ἢ μεγέθη σχημάτων. ὥστ’
<span class="lb" data-page="1.430" data-line="9" id="p1.430.9"></span>ἐκ μὲν τῶν μὴ μεταβαλλόντων τὰς ποιότητας τῶν στοιχείων
<span class="lb" data-page="1.430" data-line="10" id="p1.430.10"></span>οὐκ ἐγχωρεῖ γενέσθαι τι τῶν ἑτερογενῶν, ἐκ δὲ τῶν μεταβαλλόντων
<span class="lb" data-page="1.430" data-line="11" id="p1.430.11"></span>ἐγχωρεῖ. δύναται γὰρ ἐν πολλαῖς ταῖς μεταξὺ
<span class="lb" data-page="1.430" data-line="12" id="p1.430.12"></span>γενομέναις μεταβολαῖς τὸ τέως μέλαν αὖθις γενέσθαι λευκὸν,
<span class="lb" data-page="1.430" data-line="13" id="p1.430.13"></span>καὶ τὸ τέως λευκὸν αὖθις μέλαν, καὶ τὸ νῦν ἀναίσθητον
<span class="lb" data-page="1.430" data-line="14" id="p1.430.14"></span>αὖθις αἰσθητικόν. ὅσοι μὲν οὖν ἐκ πυρὸς, καὶ
<span class="lb" data-page="1.430" data-line="15" id="p1.430.15"></span>ὕδατος, καὶ γῆς, καὶ ἀέρος, ἀλλοιουμένων τε καὶ μεταβαλλομένων,
<span class="lb" data-page="1.430" data-line="16" id="p1.430.16"></span>καὶ κεραννυμένων δι’ ὅλων, ἀξιοῦσι γίνεσθαί τι
<span class="lb" data-page="1.430" data-line="17" id="p1.430.17"></span>τῶν συνθέτων σωμάτων αἰσθητικὸν, ἐνδεχόμενα λέγουσιν. 
<span class="pb" data-page="1.431" id="p1.431"></span>
<span class="lb" data-page="1.431" data-line="1" id="p1.431.1"></span>ὃσοι δὲ μενόντων, οἷά πέρ ἐστι, καὶ μόνον οὕτως ἀλλήλοις
<span class="lb" data-page="1.431" data-line="2" id="p1.431.2"></span>ἀναμιγνυμένων, ὥσπερ ἐν σωρῷ πυρῶν καὶ κριθῶν, ἐρεβίνθων
<span class="lb" data-page="1.431" data-line="3" id="p1.431.3"></span>τε καὶ κυάμων, ἀδυνάτοις ἐπιχειροῦσιν. ὅλως γὰρ
<span class="lb" data-page="1.431" data-line="4" id="p1.431.4"></span>οὐδὲν διαφέρει πῦρ, ἢ ὕδωρ, ἢ ἀέρα, ἢ γῆν συνελθόντα
<span class="lb" data-page="1.431" data-line="5" id="p1.431.5"></span>φάσκειν αἰσθητικὸν ἀπεργάσασθαι σῶμα, ἢ ὥσπερ οἱ πρὸ
<span class="lb" data-page="1.431" data-line="6" id="p1.431.6"></span>τούτων ἔλεγον τὰς ἀτόμους. οὐδὲ γὰρ ἐνδέχεται, τῶν στοιχείων
<span class="lb" data-page="1.431" data-line="7" id="p1.431.7"></span>ἀπαθῶν μὲν ὄντων, ἐξ ἀναισθήτων δὲ πολλῶν συνελθόντων,
<span class="lb" data-page="1.431" data-line="8" id="p1.431.8"></span>ἓν αἰσθητικὸν ἀπεργάσασθαι σῶμα. δέδεικται γὰρ,
<span class="lb" data-page="1.431" data-line="9" id="p1.431.9"></span>ὡς οὐδὲν ἑτερογενὲς δύναται προσελθεῖν τοῖς συντεθειμένοις.
<span class="lb" data-page="1.431" data-line="10" id="p1.431.10"></span>αἴσθησις δέ γε πάντῃ γένους ἐστὶν ἑτέρου, σχήματός τε
<span class="lb" data-page="1.431" data-line="11" id="p1.431.11"></span>καὶ βάρους, καὶ σκληρότητος, ἃ ταῖς ἀτόμοις ὑπῆρχεν,
<span class="lb" data-page="1.431" data-line="12" id="p1.431.12"></span>ὥσπερ αὖ καὶ τῶν ἄλλων, ἃ πυρὶ, καὶ γῇ, καὶ ἀέρι, καὶ
<span class="lb" data-page="1.431" data-line="13" id="p1.431.13"></span>ὕδατι. καὶ γὰρ παρὰ τὰ χρώματα, καὶ τοὺς χυμοὺς, καὶ
<span class="lb" data-page="1.431" data-line="14" id="p1.431.14"></span>τὰς ἀτόμους, καὶ πάνθ’ ἁπλῶς εἰπεῖν τὰ ἄλλα τὰ τοῖς
<span class="lb" data-page="1.431" data-line="15" id="p1.431.15"></span>σώμασιν ὑπάρχοντα, ἕτερόν ἐστι τὸ τῆς αἰσθήσεως γένος.
<span class="lb" data-page="1.431" data-line="16" id="p1.431.16"></span>ὥστ’ οὐκ ἐξ ἀτόμων, οὔτ’ ἐκ πυρὸς, καὶ γῆς, καὶ ἀέρος,
<span class="lb" data-page="1.431" data-line="17" id="p1.431.17"></span>καὶ ὕδατος ἐγχωρεῖ γενέσθαι τὸ αἰσθητικὸν σῶμα, μενόντων 
<span class="pb" data-page="1.432" id="p1.432"></span>
<span class="lb" data-page="1.432" data-line="1" id="p1.432.1"></span>ἀμεταβλήτων καὶ τοιούτων, οἷά πέρ ἐστι κατὰ τὴν ἑαυτῶν
<span class="lb" data-page="1.432" data-line="2" id="p1.432.2"></span>φύσιν, καὶ μὴ πασχόντων. ἢ τοίνυν ἐξ αἰσθητικῶν τε καὶ
<span class="lb" data-page="1.432" data-line="3" id="p1.432.3"></span>πασχόντων τῶν πρώτων στοιχείων, ἢ ἐξ ἀναισθήτων μὲν, ἀλλὰ
<span class="lb" data-page="1.432" data-line="4" id="p1.432.4"></span>μεταβάλλεσθαι καὶ ἀλλοιοῦσθαι δυναμένων, ἀναγκαῖόν ἐστι
<span class="lb" data-page="1.432" data-line="5" id="p1.432.5"></span>συνίστασθαι τὸ μέλλον αἰσθήσεσθαι. ταῦτα μὲν οὖν, ὅτι τε
<span class="lb" data-page="1.432" data-line="6" id="p1.432.6"></span>πλείω πάντως ἑνός ἐστι τὰ στοιχεῖα, καὶ ὅτι παθητικὰ, δείκνυσιν.
<span class="lb" data-page="1.432" data-line="7" id="p1.432.7"></span>
<span class="milestone ed1page" data-n="49" data-unit="ed1page" id="ed1page.49"></span>εἰ δ’ ἐκ τῶν πρώτων αἰσθητικῶν ἁπάντων, ἢ οὖκ
<span class="lb" data-page="1.432" data-line="8" id="p1.432.8"></span>αἰσθητικῶν, οὔπω δείκνυσιν· ἄμφω γὰρ ἐνδέχεσθαί φασιν.
<span class="lb" data-page="1.432" data-line="9" id="p1.432.9"></span>ὅτι μέντοι πάντως ἐστί τινα τὰ μὴ αἰσθητικὰ, πρόδηλον
<span class="lb" data-page="1.432" data-line="10" id="p1.432.10"></span>ἐκ τοῦ καὶ τῶν συνθέτων εἷναί τινα τοιαῦτα. ἐπεὶ δ’ αὐτάρκως
<span class="lb" data-page="1.432" data-line="11" id="p1.432.11"></span>ἀποδέδεικται τοῦτο τοῖς γ’ ἀκολουθεῖν ἀποδείξει
<span class="lb" data-page="1.432" data-line="12" id="p1.432.12"></span>μεμαθηκόσιν, ἐφεξῆς ἂν εἴη διελθεῖν ἄμεινον, ὃ πολλάκις
<span class="lb" data-page="1.432" data-line="13" id="p1.432.13"></span>τε καὶ πολλαχοῦ τῶν Ἱπποκράτους συγγραμμάτων ἐπιδείκνυμι,
<span class="lb" data-page="1.432" data-line="14" id="p1.432.14"></span>ὡς ἓν τῶν ὁμοειδῶν εἰπὼν ἡμῖν ἐπιτρέπει τὰ λοιπὰ
<span class="lb" data-page="1.432" data-line="15" id="p1.432.15"></span>τὰ τὴν αὐτὴν ἐκείνῳ δύναμιν ἔχοντα προστιθέναι τῷ λόγῳ. ﻿
<span class="pb" data-page="1.433" id="p1.433"></span>
<span class="lb" data-page="1.433" data-line="1" id="p1.433.1"></span>καὶ δὴ καὶ νῦν οὕτω μοι δοκεῖ πεποιηκέναι, δείξας μὲν
<span class="lb" data-page="1.433" data-line="2" id="p1.433.2"></span>αὐτὸς ἐξ ἑνὸς φαινομένου τὸ τῆς δόξης ἀδύνατον, ἀπολιπὼν
<span class="lb" data-page="1.433" data-line="3" id="p1.433.3"></span>δ’ ἡμῖν ἐκ τῶν τὴν αὐτὴν ἐκείνῳ δύναμιν ἐχόντων
<span class="lb" data-page="1.433" data-line="4" id="p1.433.4"></span>ἀποδεικνύναι πολυειδῶς. ἕν μὲν γὰρ τῶν φαινομένων ἐστὶ
<span class="lb" data-page="1.433" data-line="5" id="p1.433.5"></span>τὸ ἀλγεῖν ἡμᾶς. ἐδείχθη δὲ τοῦτο γενέσθαι μὴ δυνάμενον
<span class="lb" data-page="1.433" data-line="6" id="p1.433.6"></span>ἄνευ <span class="milestone ed2page" data-n="8" data-unit="ed2page" id="ed2page.8"></span>τοῦ πάσχειν· ᾧ πάλιν εἵπετο πλείω πάντως εἶναι
<span class="lb" data-page="1.433" data-line="7" id="p1.433.7"></span>τὰ στοιχεῖα, τὸ γὰρ ἓν οὐχ οἷόν τε ἦν πάσχειν, μηδενὸς
<span class="lb" data-page="1.433" data-line="8" id="p1.433.8"></span>ὄντος τοῦ διατιθέντος αὐτό. ὥσπερ οὖν ἐκ τῶν ἀλγούντων
<span class="lb" data-page="1.433" data-line="9" id="p1.433.9"></span>σωμάτων, οὕτω κᾀκ τῶν ἡδομένων ἔχεις ἀποδεικνύναι ταὐτόν·
<span class="lb" data-page="1.433" data-line="10" id="p1.433.10"></span>καὶ ὥσπερ ἀπὸ τούτων, οὕτω κᾀκ τῶν αἰσθανομένων·
<span class="lb" data-page="1.433" data-line="11" id="p1.433.11"></span>ὥσπερ κᾀγὼ νῦν ἐξεπίτηδες ἐποίησα πολλαχόθεν τοῦ λόγου.
<span class="lb" data-page="1.433" data-line="12" id="p1.433.12"></span>καὶ μὴν εἰ μήτε ἡδονὴ, μήτε πόνος, ἀλλὰ μηδ’ αἴσθησις
<span class="lb" data-page="1.433" data-line="13" id="p1.433.13"></span>ὅλως ἐστὶ τοῖς ἀπαθέσι στοιχείοις, οὐδὲ μνήμη δήπουθεν,
<span class="lb" data-page="1.433" data-line="14" id="p1.433.14"></span>οὐδὲ ἀνάμνησις, οὐδὲ φαντασία· ῥίζα γὰρ αὐτῶν ἐστι καὶ
<span class="lb" data-page="1.433" data-line="15" id="p1.433.15"></span>οἷον πηγὴ πάντων ἡ αἴσθησις. εἰ δὲ μηδὲν τούτων, οὐδ’ 
<span class="pb" data-page="1.434" id="p1.434"></span>
<span class="lb" data-page="1.434" data-line="1" id="p1.434.1"></span>ἄλλο οὐδὲν τῶν ψυχικῶν ἔργων, ὥστ’ οὐδὲ ψυχή. θαυμάζειν
<span class="lb" data-page="1.434" data-line="2" id="p1.434.2"></span>οὖν ἄξιον τῶν παλαιῶν ἀνδρῶν τὸ τάχος τῆς ἑρμηνείας.
<span class="lb" data-page="1.434" data-line="3" id="p1.434.3"></span>ἐν ἐλαχίστοις γὰρ ὁ Ἱπποκράτης ὀνόμασι πάντ’
<span class="lb" data-page="1.434" data-line="4" id="p1.434.4"></span>ἐνεδείξατο ταῦτα, καὶ ἰσχυρῶς ἀπέδειξεν, ὡς οὐκ ἔστιν ἓν
<span class="lb" data-page="1.434" data-line="5" id="p1.434.5"></span>τὸ στοιχεῖον. ἀλλὰ γὰρ ἐπειδὴ καὶ περὶ τούτου διεληλύθαμεν,
<span class="lb" data-page="1.434" data-line="6" id="p1.434.6"></span>ἴδωμεν, ὅπως συνάπτει τῷ προειρημένῳ λόγῳ. τὸν ἐφεξῆς.
<span class="lb" data-page="1.434" data-line="7" id="p1.434.7"></span>ἔχει δ’ ἡ σύμπασα ῥῆσις ᾧδε. ἐγὼ δέ φημι, εἰ ἓν
<span class="lb" data-page="1.434" data-line="8" id="p1.434.8"></span>ἦν ὁ ἄνθρωπος, οὐδέποτ’ ἂν ἤλγεεν. οὐδὲ γὰρ ἂν ἦν
<span class="lb" data-page="1.434" data-line="9" id="p1.434.9"></span>ὑφ’ ὅτου ἀλγήσειεν, ἓν ἐών. εἰ δὲ καὶ ἀλγήσειεν, ἀνάγκη
<span class="lb" data-page="1.434" data-line="10" id="p1.434.10"></span>καὶ τὸ ἰώμενον ἓν εἶναι. εἰ ἓν, φησὶν, ὑπῆρχεν ὁ ἄνθρωπος,
<span class="lb" data-page="1.434" data-line="11" id="p1.434.11"></span>οὐκ ἂν ἤλγει. εἰ δέ γε καὶ ἤλγει, ἀναγκαῖον ἂν ἦν ἓν
<span class="lb" data-page="1.434" data-line="12" id="p1.434.12"></span>εἶναι καὶ τὸ ἰώμενον. κατὰ δὲ τὸν αὐτὸν τρόπον τοῦ σχήματος
<span class="lb" data-page="1.434" data-line="13" id="p1.434.13"></span>τοῦ συλλογιστικοῦ καὶ τὸν ἀπὸ τῆς ἰάσεως ἐρωτᾷ
<span class="lb" data-page="1.434" data-line="14" id="p1.434.14"></span>λόγον, ὥσπερ ἠρώτησεν καὶ τὸν ἀπὸ τῶν ἀλγημάτων. ἀκόλουθον
<span class="lb" data-page="1.434" data-line="15" id="p1.434.15"></span>γὰρ λαβὼν τῷ προτέρῳ τὸ δεύτερον, εἶτ’ αὖθις
<span class="lb" data-page="1.434" data-line="16" id="p1.434.16"></span>προσλαβὼν τὸ ἀντικείμενον τῷ ἑπομένῳ, περαίνει τὸ ἀντικείμενον 
<span class="pb" data-page="1.435" id="p1.435"></span>
<span class="lb" data-page="1.435" data-line="1" id="p1.435.1"></span>τῷ ἡγουμένῳ. εἴπερ γὰρ ἕν ἦν ὁ ἄνθρωπος, οὐκ
<span class="lb" data-page="1.435" data-line="2" id="p1.435.2"></span>ἂν ἤλγησεν· ἀλγεῖ δέ γε· οὐκ ἄρα ἕν ἐστιν. ὡσαύτως δὲ
<span class="lb" data-page="1.435" data-line="3" id="p1.435.3"></span>καὶ ὁ ἀπὸ τῆς ἰάσεως ἐρωτηθήσεται λόγος. εἰ ἓν ὢν ὁ ἄνθρωπος
<span class="lb" data-page="1.435" data-line="4" id="p1.435.4"></span>ἀλγεῖ, καὶ ὁ τρόπος τῆς ἰάσεως εἷς ἐστιν· οὐχ εἷς
<span class="lb" data-page="1.435" data-line="5" id="p1.435.5"></span>δέ γε ὁ τρόπος τῆς ἰάσεως· οὐκ ἄρα ἓν ὢν ὁ ἄνθρωπος
<span class="lb" data-page="1.435" data-line="6" id="p1.435.6"></span>ἀλγεῖ δεῖ τοίνυν κᾀνταῦθα πάλιν, ὡς καὶ πρόσθεν ἐποιήσαμεν,
<span class="lb" data-page="1.435" data-line="7" id="p1.435.7"></span>ὅτι τε τῷ προτέρῳ τὸ δεύτερον ἀκολουθεῖ, καὶ
<span class="lb" data-page="1.435" data-line="8" id="p1.435.8"></span>ὅτι καλῶς προσλαμβάνεται τὸ τοῦ λήγοντος ἀντικείμενον,
<span class="lb" data-page="1.435" data-line="9" id="p1.435.9"></span>ἀποδείξαντας ἡμᾶς, ἐξήγησίν τε ἅμα καὶ πίστιν τὴν δέουσαν
<span class="lb" data-page="1.435" data-line="10" id="p1.435.10"></span>παρασχέσθαι τῷ λόγῳ. ὅτι μὲν οὖν, εἴπερ ἕν ἐστιν ὁ
<span class="lb" data-page="1.435" data-line="11" id="p1.435.11"></span>ἄνθρωπος, οὐκ ἂν ἤλγησεν, ἐν τοῖς πρὸ τούτου λόγοις ἐπεμνήσαμεν.
<span class="lb" data-page="1.435" data-line="12" id="p1.435.12"></span>ὅτι δ’, εἴπερ καὶ ἤλγησεν, ἕνα τῆς ἰάσεως ἐχρῆν
<span class="lb" data-page="1.435" data-line="13" id="p1.435.13"></span>εἶναι τὸν τρόπον, ᾧδ’ ἂν μάλιστα καταμάθοις, εἰ λογίσαιο
<span class="lb" data-page="1.435" data-line="14" id="p1.435.14"></span>τὸ ὑπὸ μηδενὸς τῶν ἔξωθεν. πάσχον ὑπὸ τῆς οἰκείας φύσεως
<span class="lb" data-page="1.435" data-line="15" id="p1.435.15"></span>πάσχειν αὐτό. μιᾶς οὖν ἑκάστῳ τῆς οἰκείας ὑπαρχούσης
<span class="lb" data-page="1.435" data-line="16" id="p1.435.16"></span>φύσεως, ἔσται μὲν δήπου καὶ τὸ πάθος ἕν. ἀκολουθεῖ 
<span class="pb" data-page="1.436" id="p1.436"></span>
<span class="lb" data-page="1.436" data-line="1" id="p1.436.1"></span>δ’ ἐξ ἀνάγκης αὐτῷ καὶ ἡ εἰς τὸ κατὰ φύσιν ἐπάνοδος
<span class="lb" data-page="1.436" data-line="2" id="p1.436.2"></span>μία. τοῦτο δ’ ἦν ἡ ἴασις· ὥστε καὶ ἡ ἴασις ἔσται μία
<span class="lb" data-page="1.436" data-line="3" id="p1.436.3"></span>τοῦ δι’ ἑαυτοῦ πάσχοντος, ὥσπερ καὶ τὸ ἰώμενον ἕν. ὅτι
<span class="lb" data-page="1.436" data-line="4" id="p1.436.4"></span>δέ γε ἅπαντα ταῦτα τὰ νῦν εἰρημένα ψευδῆ προφανῶς
<span class="lb" data-page="1.436" data-line="5" id="p1.436.5"></span>εἰσιν, οὐ δέομαι λέγειν, ἀλλ’ ἕπεται τῇ πρώτῃ τῶν ὑποθέσεων,
<span class="lb" data-page="1.436" data-line="6" id="p1.436.6"></span>ἣν ἀδύνατόν γε παντὸς μᾶλλον οὖσαν ἐκ περιουσίας
<span class="lb" data-page="1.436" data-line="7" id="p1.436.7"></span>ὁ Ἱπποκράτης προσήκατο, καὶ οὐδὲν ἧττον ἀπέδειξε
<span class="lb" data-page="1.436" data-line="8" id="p1.436.8"></span>κᾀκ ταύτης τῆς ὑποθέσεως, ὅπερ ἐξ ἀρχῆς αὐτῷ προὔκειτο.
<span class="lb" data-page="1.436" data-line="9" id="p1.436.9"></span>τὸ μὲν γὰρ, εἰ ἕν ἐστι τὸ στοιχεῖον, οὐκ ἂν ἀλγεῖν ἡμᾶς,
<span class="lb" data-page="1.436" data-line="10" id="p1.436.10"></span>ἀληθές. <span class="milestone ed2page" data-n="9" data-unit="ed2page" id="ed2page.9"></span>τὸ δέ γε ὑποθέσθαι, κᾂν εἰ ἕν ἦν τὸ στοιχεῖον,
<span class="lb" data-page="1.436" data-line="11" id="p1.436.11"></span>ἡμᾶς ἀλγεῖν, οὐκ ἀληθές. ἀλλ’ ὅμως ὑποτίθεται
<span class="lb" data-page="1.436" data-line="12" id="p1.436.12"></span>τοῦτο, δεικνὺς ἐκ τῶν ἑπομένων αὐτῷ τὸ καὶ οὕτως ἀνατρέπεσθαι
<span class="lb" data-page="1.436" data-line="13" id="p1.436.13"></span>τὴν ἀρχήν. ἕν μὲν γὰρ καὶ τὸ νόσημα, καὶ τὸ
<span class="lb" data-page="1.436" data-line="14" id="p1.436.14"></span>εἶδος τῆς ἰάσεως ἔσται, καὶ τὸ ἰώμενον ἕν ἐστιν· οὐχὶ δέ
<span class="lb" data-page="1.436" data-line="15" id="p1.436.15"></span>γε τὸ ἰώμενον ἕν· ὑπόθεσις ἄρα ψευδὴς ἡ ἕν εἶναι λέγουσα 
<span class="pb" data-page="1.437" id="p1.437"></span>
<span class="lb" data-page="1.437" data-line="1" id="p1.437.1"></span>τὸ στοιχεῖον. ὅτι δὲ οὐχ ἕν τὸ ἰώμενον, ἐναργές.
<span class="lb" data-page="1.437" data-line="2" id="p1.437.2"></span>καὶ γὰρ θερμαινόμενος ὅδε τις ἐθεραπεύθη. καὶ ἄλλον εὑρήσεις,
<span class="lb" data-page="1.437" data-line="3" id="p1.437.3"></span>ὃς οὐδὲν ἧττον ἐθεραπεύθη ψυχόμενος, εἴθ’ ὑγραινόμενος.
<span class="lb" data-page="1.437" data-line="4" id="p1.437.4"></span>οὐκ ὀλίγους δ’ εὑρήσεις, οἳ διὰ τῶν ξηραινόντων
<span class="lb" data-page="1.437" data-line="5" id="p1.437.5"></span>ἰάθησαν. ἀλλ’ οὐδ’ εἰ διὰ τῶν στρυφνῶν ἢ πικρῶν ἐθεραπεύθη
<span class="lb" data-page="1.437" data-line="6" id="p1.437.6"></span>τις, ἤδη καὶ πάντες. εἰσὶ γὰρ οἱ διὰ τῶν ἁλμυρῶν
<span class="lb" data-page="1.437" data-line="7" id="p1.437.7"></span>ἢ γλυκέων. οὕτω δὲ καὶ διὰ τῶν ἐπεχόντων τὴν κοιλίαν
<span class="lb" data-page="1.437" data-line="8" id="p1.437.8"></span>ὅδε τις ἐθεραπεύθη. ἕτερος δὲ διὰ τῶν ὑπαγόντων.
<span class="lb" data-page="1.437" data-line="9" id="p1.437.9"></span>καὶ ὁ μὲν διὰ τῶν πυκνούντων, ὁ δὲ διὰ τῶν ἀραιούντων.
<span class="lb" data-page="1.437" data-line="10" id="p1.437.10"></span>καὶ, καθόλου φάναι, τρόπον ἰάσεως οὐδένα δυνατόν ἐστιν
<span class="lb" data-page="1.437" data-line="11" id="p1.437.11"></span>εὑρεῖν, οὗ μὴ καὶ τοὐναντίον εὑρήσεις. ὥστ’ ὀρθῶς εἶπεν,
<span class="lb" data-page="1.437" data-line="12" id="p1.437.12"></span>ὅτι τὸ ἰώμενον οὐχ ἕν ἐστιν. ἀλλὰ καὶ ταύτης γε τῆς προτάσεως,
<span class="lb" data-page="1.437" data-line="13" id="p1.437.13"></span>καὶ τῆς ἑτέρας, ἣν ἐξ ὑποθέσεως ἔλαβε, τὸ μὴ
<span class="lb" data-page="1.437" data-line="14" id="p1.437.14"></span>ἕν εἶναι τὸ στοιχεῖον ἐπεραίνετο, καὶ γίνεται σύμπας ἐρωτώμενος
<span class="lb" data-page="1.437" data-line="15" id="p1.437.15"></span>λόγος τοιοῦτος. εἰ ἓν ὢν ὁ ἄνθρωπος ἀλγεῖ, καὶ
<span class="lb" data-page="1.437" data-line="16" id="p1.437.16"></span>ὁ τρόπος τῆς ἰάσεως εἷς ἐστιν· οὐχὶ δέ γε ὁ τρόπος τῆς ﻿
<span class="pb" data-page="1.438" id="p1.438"></span>
<span class="lb" data-page="1.438" data-line="1" id="p1.438.1"></span>ἰάσεως εἶς· οὐκ ἄρα ἕν ὢν ὁ ἄνθρωπος ἀλγεῖ. μηκέτ’ οὖν
<span class="lb" data-page="1.438" data-line="2" id="p1.438.2"></span>ἐπιζητῶμεν τὸ κατὰ τὴν ἀρχὴν τοῦ συγγράμματος εἰρημένον
<span class="lb" data-page="1.438" data-line="3" id="p1.438.3"></span>ὑπ’ αὐτοῦ, μήθ’ ἑτέρως ἐξηγώμεθα παρὰ ταῦτα τὰ
<span class="lb" data-page="1.438" data-line="4" id="p1.438.4"></span>νῦν εἰρημένα, σαφῶς γε ἤδη τὴν γνώμην ἅπασαν ἐπιστάμενοι
<span class="lb" data-page="1.438" data-line="5" id="p1.438.5"></span>τοῦ ἀνδρός. ἀλλ’ ἐπειδὰν εἴπῃ, ὅστις μὲν εἴωθεν
<span class="lb" data-page="1.438" data-line="6" id="p1.438.6"></span>ἀκούειν λεγόντων ἀμφὶ τῆς φύσεως τῆς ἀνθρωπίνης, προσωτέρω
<span class="lb" data-page="1.438" data-line="7" id="p1.438.7"></span>ἢ ὁκόσον αὐτέης ἐς ἰατρικήν ἀφίκει, τουτέῳ μὲν οὐκ
<span class="lb" data-page="1.438" data-line="8" id="p1.438.8"></span>ἐπιτήδειος ὁ λόγος ὅδε ἀκούειν· οὐδὲ γὰρ τὸ πάμπαν ἠέρα
<span class="lb" data-page="1.438" data-line="9" id="p1.438.9"></span>λέγω τὸν ἄνθρωπον εἷναι, οὔτε πῦρ, οὔτε ὕδωρ, οὔτε γῆν,
<span class="lb" data-page="1.438" data-line="10" id="p1.438.10"></span>οὔτ’ ἄλλο οὐδὲν, ὅ τι μὴ φανερόν ἐστιν ἓν ἐὸν ἐν τῷ ἀνθρώπῳ·
<span class="lb" data-page="1.438" data-line="11" id="p1.438.11"></span>ὅταν ταῦτα λέγῃ, μὴ συνάπτοντές τε καὶ ψιλοῦντες
<span class="lb" data-page="1.438" data-line="12" id="p1.438.12"></span>ἀναγινώσκωμεν ὡς ἓν μέρος λόγου τὸ ἓν ἐὸν, ὥσπερ οἱ
<span class="lb" data-page="1.438" data-line="13" id="p1.438.13"></span>πολλοὶ τῶν Ἱπποκρατείων ἐποίησαν, ἀλλὰ δασύνοντές τε καὶ
<span class="lb" data-page="1.438" data-line="14" id="p1.438.14"></span>διϊστῶντες εἰς δύο μόρια, ὡς εἰ καὶ οὕτως εἶπεν, οὔτε γὰρ
<span class="lb" data-page="1.438" data-line="15" id="p1.438.15"></span>τὸ πάμπαν ἠέρα λέγω εἶναι τὸν ἄνθρωπον, οὔτε πῦρ, οὔτε
<span class="lb" data-page="1.438" data-line="16" id="p1.438.16"></span>ὕδωρ, οὔτε γῆν, οὔτε ἄλλο οὐδὲν, ὅ τι μὴ φανερόν ἐστιν 
<span class="pb" data-page="1.439" id="p1.439"></span>
<span class="lb" data-page="1.439" data-line="1" id="p1.439.1"></span>ἓν καὶ μόνον ὑπάρχον ἐν τῷ ἀνθρώπῳ. ὅτι μὲν γὰρ ὁ
<span class="lb" data-page="1.439" data-line="2" id="p1.439.2"></span>πρῶτος αὐτῷ λόγος ἅπας περὶ τοῦ μὴ ἓν εἶναι τὸ στοιχεῖόν
<span class="lb" data-page="1.439" data-line="3" id="p1.439.3"></span>ἐστιν, ἐπιδέδεικται μὲν καὶ ἐξ ἓν ὀλίγον ἔμπροσθεν
<span class="lb" data-page="1.439" data-line="4" id="p1.439.4"></span>εἶπον, οὐδὲν δὲ ἧττον κᾀξ ὧν εὐθὺς ἐν ἀρχῇ, μετὰ τὴν
<span class="lb" data-page="1.439" data-line="5" id="p1.439.5"></span>προγεγραμμένην ῥῆσιν, ταύτην ἐπιφέρει. φασὶ γὰρ ἕν τε
<span class="lb" data-page="1.439" data-line="6" id="p1.439.6"></span>εἶναι, ὅ τί ἐστι, καὶ τοῦτο εἶναι τὸ ἕν τε καὶ τὸ πᾶν,
<span class="lb" data-page="1.439" data-line="7" id="p1.439.7"></span>κατὰ δὲ τὰ ὀνόματα ἀλλήλοις οὐχ ὁμολογέουσι. λέγει δ’
<span class="lb" data-page="1.439" data-line="8" id="p1.439.8"></span>αὐτῶν ὁ μέν τις, ἠέρα εἶναι τοῦτο τὸ ἕν τε καὶ τὸ πᾶν,
<span class="lb" data-page="1.439" data-line="9" id="p1.439.9"></span>ὁ δὲ ὕδωρ, ὁ δὲ γῆν, ὁ δὲ πῦρ. εἶτ’ ἐφεξῆς πάλιν· τῶν
<span class="lb" data-page="1.439" data-line="10" id="p1.439.10"></span>ἰατρῶν οἱ μέν τινες λέγουσιν, ὡς ὁ ἄνθρωπος αἷμα μόνον
<span class="lb" data-page="1.439" data-line="11" id="p1.439.11"></span>ἐστὶ, οἱ δὲ αὐτέων χολὴν, ἔνιοι δὲ φλέγμα. εἷθ’
<span class="lb" data-page="1.439" data-line="12" id="p1.439.12"></span>ἑξῆς ἀρξάμενος αὐτοῖς ἀντιλέγειν, πρώτην μὲν ἐκείνην γράφει
<span class="lb" data-page="1.439" data-line="13" id="p1.439.13"></span>τὴν ῥῆσιν, ἣν πρώτην ἐξήγημαι, κοινῇ πρός τε τοὺς
<span class="lb" data-page="1.439" data-line="14" id="p1.439.14"></span>φυσικοὺς καὶ τοὺς ἰατροὺς ἰσχύουσαν. εἶτ’ ἰδίᾳ πρὸς τοὺς
<span class="lb" data-page="1.439" data-line="15" id="p1.439.15"></span>ἰατροὺς ἀντιλέγει κατὰ τήνδε τὴν ῥῆσιν. ἀξιῶ δ’ ἔγωγε,
<span class="lb" data-page="1.439" data-line="16" id="p1.439.16"></span>τὸν φάσκοντα αἷμα μόνον <span class="milestone ed2page" data-n="10" data-unit="ed2page" id="ed2page.10"></span>
<span class="milestone ed1page" data-n="50" data-unit="ed1page" id="ed1page.50"></span>εἶναι τὸν ἄνθρωπον, 
<span class="pb" data-page="1.440" id="p1.440"></span>
<span class="lb" data-page="1.440" data-line="1" id="p1.440.1"></span>καὶ ἄλλο μηδὲν, δεικνύναι αὐτὸν μὴ μεταβάλλοντα τὴν
<span class="lb" data-page="1.440" data-line="2" id="p1.440.2"></span>ἰδέαν, μήτε γίνεσθαι παντοῖον, ἀλλ’ ἢ ὥρην τινὰ τοῦ ἐνιαυτοῦ,
<span class="lb" data-page="1.440" data-line="3" id="p1.440.3"></span>ἢ τῆς ἡλικίας τῆς τοῦ ἀνθρώπου, ἐν ᾗ αἷμα ἕν
<span class="lb" data-page="1.440" data-line="4" id="p1.440.4"></span>ἐὸν φαίνεται μόνον ἐν τῷ ἀνθρώπῳ. εἰκὸς γὰρ ἐστὶν, εἶναι
<span class="lb" data-page="1.440" data-line="5" id="p1.440.5"></span>μίαν γέ τινα ὥρην, ἐν ᾖ φαίνεται αὐτὸ ἐν ἑωϋτῷ ὅ τί ἐστι.
<span class="lb" data-page="1.440" data-line="6" id="p1.440.6"></span>τὰ αὐτὰ δὲ λέγω καὶ περὶ τοῦ φάσκοντος, φλέγμα μόνον
<span class="lb" data-page="1.440" data-line="7" id="p1.440.7"></span>εἶναι τὸν ἄνθρωπον, καὶ περὶ τοῦ φάσκοντος, χολήν. τελειώσας
<span class="lb" data-page="1.440" data-line="8" id="p1.440.8"></span>δὲ τοῦτον τὸν λόγον ἐφεξῆς πάλιν ἐπιφέρων ἐρεῖ·
<span class="lb" data-page="1.440" data-line="9" id="p1.440.9"></span>πρῶτον μὲν οὖν ἀνάγκη τὴν γένεσιν γίνεσθαι μὴ ἀφ’ ἑνός.
<span class="lb" data-page="1.440" data-line="10" id="p1.440.10"></span>πῶς γὰρ ἂν ἕν γε ὂν ἄλλο τι γεννήσειεν, εἰ μή τινι
<span class="lb" data-page="1.440" data-line="11" id="p1.440.11"></span>μιχθείη ἄλλῳ; καὶ πάλιν ἐφεξῆς· ὥστε πῶς εἰκὸς ἀπὸ
<span class="lb" data-page="1.440" data-line="12" id="p1.440.12"></span>ἑνός τι γεννηθῆναι, ὅπου γε οὐδὲ ἀπὸ τῶν πλειόνων γίνεται,
<span class="lb" data-page="1.440" data-line="13" id="p1.440.13"></span>ἢν μὴ τύχη καλῶς ἔχοντα τῆς πρὸς ἄλληλα κοινωνίας;
<span class="lb" data-page="1.440" data-line="14" id="p1.440.14"></span>καὶ πάλιν ἐφεξῆς· ἀνάγκη τοίνυν, τῆς φύσεως τοιαύτης
<span class="lb" data-page="1.440" data-line="15" id="p1.440.15"></span>ἐούσης καὶ τῆς τοῦ ἀνθρώπου, καὶ τῆς τῶν ἄλλων
<span class="lb" data-page="1.440" data-line="16" id="p1.440.16"></span>ἁπάντων, μὴ ἕν εἶναι τὸν ἄνθρωπον. καὶ πάλιν ἐν τοῖς 
<span class="pb" data-page="1.441" id="p1.441"></span>
<span class="lb" data-page="1.441" data-line="1" id="p1.441.1"></span>ἐφεξῆς· ἀνάγκη τοίνυν, ὅτι τοσοῦτον διήλλακται ἀλλήλων
<span class="lb" data-page="1.441" data-line="2" id="p1.441.2"></span>τὴν ἰδέαν τε καὶ τὴν δύναμιν, μὴ ἕν εἶναι αὐτὰ, εἴπερ μὴ
<span class="lb" data-page="1.441" data-line="3" id="p1.441.3"></span>πῦρ τε καὶ ὕδωρ ἕν ἐστιν. ἕν τε οὖν τούτοις ἅπασι καὶ
<span class="lb" data-page="1.441" data-line="4" id="p1.441.4"></span>τοῖς μετὰ ταῦτα πάλιν οὐδὲν ἄλλο ἢ τοῖς ἕν ἀξιοῦσιν εἶναι
<span class="lb" data-page="1.441" data-line="5" id="p1.441.5"></span>τὸ στοιχεῖον ἀντιλέγει σαφῶς. δῆλον οὖν, ὅτι καὶ κατὰ
<span class="lb" data-page="1.441" data-line="6" id="p1.441.6"></span>τὴν ἀρχὴν τοῦ λόγου τοῦτ’ εἶπεν, ὅπερ ἡμεῖς ἐξηγησόμεθα,
<span class="lb" data-page="1.441" data-line="7" id="p1.441.7"></span>τὸ μήτε ἀέρα μόνον ὑπάρχειν ἐν τῷ σώματι, μήτε πῦρ,
<span class="lb" data-page="1.441" data-line="8" id="p1.441.8"></span>μήτ’ ἄλλο μηδὲν, ὅτι μὴ φανερόν ἐστιν ἕν ὑπάρχον ἐν τῷ
<span class="lb" data-page="1.441" data-line="9" id="p1.441.9"></span>σώματι. καὶ γὰρ αὖ καὶ ὅταν εἴπῃ· οἱ δὲ λέγοντες, ὡς ἕν
<span class="lb" data-page="1.441" data-line="10" id="p1.441.10"></span>ἐστιν ὁ ἄνθρωπος, δοκέουσί μοι ταύτῃ τῇ γνώμῃ χρέεσθαι·
<span class="lb" data-page="1.441" data-line="11" id="p1.441.11"></span>πόθεν ὁρμηθέντες ἔνιοι τὸν ἄνθρωπον ἕν εἶναί φασι, διηγεῖται,
<span class="lb" data-page="1.441" data-line="12" id="p1.441.12"></span>κᾀπειδὰν ἀντιλέγων αὐτοῖς ἐρεῖ· καίτοι τὸ μὲν
<span class="lb" data-page="1.441" data-line="13" id="p1.441.13"></span>πρῶτον ἐν τῇσιν ὑπερκαθάρσεσιν οὐδείς πω ἀπέθανε χολὴν
<span class="lb" data-page="1.441" data-line="14" id="p1.441.14"></span>μόνην καθαρθείς. ὁμοίως δὲ καὶ περὶ τῶν ἄλλοιν χυμῶν
<span class="lb" data-page="1.441" data-line="15" id="p1.441.15"></span>ἐν τοῖς μετὰ ταῦτα πεποίηται τὸν λόγον, ὡς οὐχ εἶς
<span class="lb" data-page="1.441" data-line="16" id="p1.441.16"></span>χυμός ἐστι παντελῶς ἡ φύσις τοῦ ἀνθρώπου, τοῦτ’ ἔστι τὸ
<span class="lb" data-page="1.441" data-line="17" id="p1.441.17"></span>στοιχεῖον, ἀλλ’ οἱ τέτταρες, οὐδὲν ἄλλο, ἢ ὅπερ ἐξ ἀρχῆς 
<span class="pb" data-page="1.442" id="p1.442"></span>
<span class="lb" data-page="1.442" data-line="1" id="p1.442.1"></span>ὑπέθετο, περαίνει, τὸ μὴ ἕν εἶναι τὸν ἄνθρωπον. ἔστι
<span class="lb" data-page="1.442" data-line="2" id="p1.442.2"></span>μὲν οὖν ἠλίθιος ἡ δόξα καὶ τῶν φυσικῶν φιλοσόφων, καὶ
<span class="lb" data-page="1.442" data-line="3" id="p1.442.3"></span>τῶν ἰατρῶν, ὅσοι στοιχεῖον ἓν εἶναί φασιν, ἢ τοῦ παντὸς,
<span class="lb" data-page="1.442" data-line="4" id="p1.442.4"></span>ἢ τοῦ ἀνθρώπου. 
</p>
</section>
<section id="s1.4" title="Chapter 1.4">
<p>
<span class="lb" data-page="1.442" data-line="5" id="p1.442.5"></span>Καὶ μᾶλλόν ἐστι θαυμάσαι, πῶς οἱ τὰ
<span class="lb" data-page="1.442" data-line="6" id="p1.442.6"></span>τοιαῦτα λέγοντες ἐν εὐδοξίᾳ τινὶ παρὰ τοῖς ἀνθρώποις ἦσαν,
<span class="lb" data-page="1.442" data-line="7" id="p1.442.7"></span>ἢ ἀπορῆσαι τῆς ἀντιλογίας. ἀλλ’ ὅμως ὁ Ἱπποκράτης ἀντιλέγειν
<span class="lb" data-page="1.442" data-line="8" id="p1.442.8"></span>αὐτοῖς ἐπεχείρησεν, οὐχ ὡς μέγα τὶ ποιῶν, ἀλλὰ
<span class="lb" data-page="1.442" data-line="9" id="p1.442.9"></span>διὰ τὴν κατέχουσαν δόξαν. οὐδὲ γὰρ οὐδὲ πιθανοῖς τισι
<span class="lb" data-page="1.442" data-line="10" id="p1.442.10"></span>λόγοις ἐχρήσαντο καὶ δυσλύτοις οἱ ἓν εἰπόντες εἶναι τὸ
<span class="lb" data-page="1.442" data-line="11" id="p1.442.11"></span>στοιχεῖον, ἀλλὰ πρόχειρόν τε καὶ ῥᾴστην φωραθῆναι τὴν
<span class="lb" data-page="1.442" data-line="12" id="p1.442.12"></span>ἀτοπίαν ἔχουσιν. οἵ τε γὰρ τὸ ὕδωρ εἰπόντες εἶναι τὸ στοιχεῖον,
<span class="lb" data-page="1.442" data-line="13" id="p1.442.13"></span>ὅτι τοῦτο πυκνούμενον μὲν καὶ οἷον πιλούμενον γίνεται
<span class="lb" data-page="1.442" data-line="14" id="p1.442.14"></span>γῆ, ἀραιούμενον δὲ καὶ οἷον χεόμενον ἀήρ· εἰ δὲ
<span class="lb" data-page="1.442" data-line="15" id="p1.442.15"></span>ἐπιπλέον ἀραιωθείη τε καὶ χεθείη, πῦρ· διὰ τοῦτό φασιν ﻿
<span class="pb" data-page="1.443" id="p1.443"></span>
<span class="lb" data-page="1.443" data-line="1" id="p1.443.1"></span>ὑπάρχειν αὐτὸ στοιχεῖον· <span class="milestone ed2page" data-n="11" data-unit="ed2page" id="ed2page.11"></span>οἵ τε τὸν ἀέρα, καὶ οὗτοι
<span class="lb" data-page="1.443" data-line="2" id="p1.443.2"></span>πῦρ μὲν γίνεσθαί φασιν ἀραιούμενον, ὕδωρ δὲ πυκνούμενον·
<span class="lb" data-page="1.443" data-line="3" id="p1.443.3"></span>εἰ δ’ ἔτι μᾶλλον πυκνωθείη, γῆν· οἵ τε τὴν γῆν, ἐκ τοῦ
<span class="lb" data-page="1.443" data-line="4" id="p1.443.4"></span>μετρίως μὲν χεθεῖσαν, ὕδωρ γίνεσθαι, περαιτέρω δ’ ἀραιωθεῖσαν,
<span class="lb" data-page="1.443" data-line="5" id="p1.443.5"></span>ἀέρα, καὶ σφόδρα τοῦτο παθοῦσαν, εἰς πῦρ μεταπίπτειν,
<span class="lb" data-page="1.443" data-line="6" id="p1.443.6"></span>καὶ οὕτω συλλογίζονται τὴν γῆν ὑπάρχειν στοιχεῖον·
<span class="lb" data-page="1.443" data-line="7" id="p1.443.7"></span>οἵ τε τὸ πῦρ ὡσαύτως, ἐκ τοῦ συνιὸν μὲν καὶ πυκνούμενον
<span class="lb" data-page="1.443" data-line="8" id="p1.443.8"></span>ἀέρα γίνεσθαι, παθὸν δ’ ἔτι μᾶλλον τοῦτο
<span class="lb" data-page="1.443" data-line="9" id="p1.443.9"></span>καὶ σφοδρότερον πιληθὲν ὕδωρ, ἐπὶ πλεῖστον δὲ πυκνωθὲν
<span class="lb" data-page="1.443" data-line="10" id="p1.443.10"></span>γῆν ἀποτελεῖσθαι· συλλογίζονται καὶ οὗτοι, τοῦτ’
<span class="lb" data-page="1.443" data-line="11" id="p1.443.11"></span>εἶναι τὸ στοιχεῖον. καίτοι πρόχειρός γε ἡ ἀτοπία τῶν λόγων.
<span class="lb" data-page="1.443" data-line="12" id="p1.443.12"></span>ὑπὲρ γὰρ τῆς εἰς ἄλληλα μεταβολῆς τῶν στοιχείων εἰρηκότες
<span class="lb" data-page="1.443" data-line="13" id="p1.443.13"></span>ἅπαντες, οὐ τοῦτο οἴονται δεικνύναι, ἀλλ’ ὅ τί περ ἂν
<span class="lb" data-page="1.443" data-line="14" id="p1.443.14"></span>ἕκαστος αὐτῶν ὀνομάσῃ στοιχεῖον. οὐκ ἔστι δὲ ταὐτόν, ἢ
<span class="lb" data-page="1.443" data-line="15" id="p1.443.15"></span>περὶ τῆς εἰς ἄλληλα μεταβολῆς εἰπεῖν, ἀέρος καὶ πυρὸς 
<span class="pb" data-page="1.444" id="p1.444"></span>
<span class="lb" data-page="1.444" data-line="1" id="p1.444.1"></span>καὶ ὕδατος καὶ γῆς, ἢ περὶ στοιχείων· οὐ γὰρ δὴ ταύτῃ
<span class="lb" data-page="1.444" data-line="2" id="p1.444.2"></span>γε στοιχεῖον ἕκαστον αὐτῶν, ᾗ μεταβάλλειν εἰς ἄλληλα πέφυκεν,
<span class="lb" data-page="1.444" data-line="3" id="p1.444.3"></span>ἀλλ’ ᾗ πρῶτόν τέ ἐστι καὶ ἁπλούστατον· ἐπεί γε
<span class="lb" data-page="1.444" data-line="4" id="p1.444.4"></span>καὶ Πλάτων ὑπὲρ τῆς εἰς ἄλληλα μεταβολῆς ἐν Τιμαίῳ
<span class="lb" data-page="1.444" data-line="5" id="p1.444.5"></span>διείλεκται, κοινὴν ὑποβεβλῆσθαι πᾶσιν ὕλην μίαν ἀποδεῖξαι
<span class="lb" data-page="1.444" data-line="6" id="p1.444.6"></span>βουλόμενος. ἀλλ’ οὗτος μὲν, ὡς ἂν εἰδὼς ἀποδεικνύειν,
<span class="lb" data-page="1.444" data-line="7" id="p1.444.7"></span>εἰς δέον ἐχρήσατο τῇ τῶν πρώτων σωμάτων εἰς ἄλληλα
<span class="lb" data-page="1.444" data-line="8" id="p1.444.8"></span>μεταβολῇ. Θαλῆς δὲ καὶ Ἀναξιμένης καὶ Ἀναξίμανδρος
<span class="lb" data-page="1.444" data-line="9" id="p1.444.9"></span>καὶ Ἡράκλειτος, ἓν ἐξ αὐτῶν ὁτιοῦν ἄλλος ἄλλο θέμενος
<span class="lb" data-page="1.444" data-line="10" id="p1.444.10"></span>εἶναι στοιχεῖον, ἐκ τῆς εἰς ἄλληλα μεταβολῆς αὐτῶν
<span class="lb" data-page="1.444" data-line="11" id="p1.444.11"></span>ἀποδεικνύναι πειρῶνται. καί μοι δοκοῦσιν ἅπαντες ἐκεῖνοι
<span class="lb" data-page="1.444" data-line="12" id="p1.444.12"></span>τὴν ὕλην ὀνειρώττειν, ἣ κοινῇ πᾶσιν ὑποβέβληται τοῖς στοιχείοις,
<span class="lb" data-page="1.444" data-line="13" id="p1.444.13"></span>καὶ ταύτην μίαν ὁρῶντες ἓν ὑπολαμβάνειν εἶναι
<span class="lb" data-page="1.444" data-line="14" id="p1.444.14"></span>καὶ τὸ στοιχεῖον· εἶτα δέον εἰπεῖν, εἴπερ ἄρα, τὸ κοινῇ
<span class="lb" data-page="1.444" data-line="15" id="p1.444.15"></span>πᾶσιν ὑποβεβλημένον, ἀέρι, καὶ πυρὶ, καὶ ὕδατι, καὶ γῇ,
<span class="lb" data-page="1.444" data-line="16" id="p1.444.16"></span>τοῦτ’ εἶναι τὸ στοιχεῖον, οἱ δὲ ὑπερέβησαν μὲν ἐκεῖνο, τῶν
<span class="lb" data-page="1.444" data-line="17" id="p1.444.17"></span>τεττάρων δὲ ἓν ὁτιοῦν ἀπεφῄναντο, κοινῇ μὲν γνώμῃ τῆς 
<span class="pb" data-page="1.445" id="p1.445"></span>
<span class="lb" data-page="1.445" data-line="1" id="p1.445.1"></span>ἀποδείξεως ἅπαντες χρησάμενοι, θέμενοι δ’ οὐ ταὐτὸν
<span class="lb" data-page="1.445" data-line="2" id="p1.445.2"></span>ἅπαντες τὸ στοιχεῖον. ᾧπερ δὴ καὶ σκάπτων αὐτοὺς ὁ Ἱπποκράτης,
<span class="lb" data-page="1.445" data-line="3" id="p1.445.3"></span>εὐθὺς ἐν ἀρχῇ τοῦ συγγράμματος, ὧδέ πως φησί·
<span class="lb" data-page="1.445" data-line="4" id="p1.445.4"></span>γνώμῃ μὲν τῇ αὐτῇ πάντες χρέονται, λέγουσι δ’ οὐ τὰ
<span class="lb" data-page="1.445" data-line="5" id="p1.445.5"></span>αὐτά. κᾄπειτα τούτῳ συνάπτων, ἀλλὰ τῆς μὲν γνώμης,
<span class="lb" data-page="1.445" data-line="6" id="p1.445.6"></span>φησὶ, τὸν ἐπίλογον τὸν αὐτὸν ποιέονται, λέγουσι δὲ οὐ τὰ
<span class="lb" data-page="1.445" data-line="7" id="p1.445.7"></span>αὐτά. τίς δ’ ἦν αὐτοῖς ἐπίλογος; ὃν ἔμπροσθεν εἴπομεν.
<span class="lb" data-page="1.445" data-line="8" id="p1.445.8"></span>οἵ τε γὰρ τὴν γῆν λέγοντες εἶναι στοιχεῖον ἐκ τοῦ χεομένην
<span class="lb" data-page="1.445" data-line="9" id="p1.445.9"></span>αὐτὴν ὕδωρ γίνεσθαι, καὶ μᾶλλον ἀραιωθεῖσαν ἀέρα, κᾄπειτα
<span class="lb" data-page="1.445" data-line="10" id="p1.445.10"></span>πῦρ, ἐκ τούτου συλλογίζονται, τὴν γῆν εἶναι στοιχεῖον·
<span class="lb" data-page="1.445" data-line="11" id="p1.445.11"></span>κατὰ ταὐτὰ καὶ οἱ τὸν ἀέρα καὶ τὸ ὕδωρ καὶ τὸ πῦρ
<span class="lb" data-page="1.445" data-line="12" id="p1.445.12"></span>εἰπόντες, ὡς ἔμπροσθεν ἐδήλωσα. πάντες οὖν οὗτοι τὸν
<span class="lb" data-page="1.445" data-line="13" id="p1.445.13"></span>ἐπίλογον ἕνα λέγουσιν ἐπὶ διαφόροις ὑποθέσεσι, πρῶτον
<span class="lb" data-page="1.445" data-line="14" id="p1.445.14"></span>μὲν, οὐκ ἐπιφέροντες οἰκεῖον συμπέρασμα· τὸ γὰρ οἰκεῖον
<span class="lb" data-page="1.445" data-line="15" id="p1.445.15"></span>ἦν εἰπεῖν, ἓν ἄρα τὸ ὑποκείμενον ἅπασι, καὶ οὐσία μία, 
<span class="pb" data-page="1.446" id="p1.446"></span>
<span class="lb" data-page="1.446" data-line="1" id="p1.446.1"></span>ἥτις ὑποβέβληται κοινῇ τοῖς πρώτοις σώμασιν· ἔπειτα μηδ’
<span class="lb" data-page="1.446" data-line="2" id="p1.446.2"></span>αὐτὸ τοῦτο γινώσκοντες, ὡς τεττάρων ὑποθέσεων ἀπόδειξιν
<span class="lb" data-page="1.446" data-line="3" id="p1.446.3"></span>μίαν ἐγχειροῦσι λέγειν ἅπαντες, ἅπερ αὐτῶν καὶ διαῤῥήδην
<span class="lb" data-page="1.446" data-line="4" id="p1.446.4"></span>ὁ Ἱπποκράτης ἀμφότερα μέμφεται ἐν τῷ φάναι· καὶ
<span class="lb" data-page="1.446" data-line="5" id="p1.446.5"></span>ἐπιλέγει μὲν ἕκαστος τῷ ἑαυτοῦ λόγῳ μαρτύριά τε <span class="milestone ed2page" data-n="12" data-unit="ed2page" id="ed2page.12"></span>καὶ
<span class="lb" data-page="1.446" data-line="6" id="p1.446.6"></span>τεκμήρια, ἅ ἐστιν οὐδέν· σαφῶς ἐνδεικνύμενος, ὡς ἀναπόδεικτα
<span class="lb" data-page="1.446" data-line="7" id="p1.446.7"></span>φλυαροῦσι, καὶ παραλογίζονται μᾶλλον σφᾶς αὐτοὺς,
<span class="lb" data-page="1.446" data-line="8" id="p1.446.8"></span>ἢ συλλογίζονται. ἐν δὲ τῷ προσγράψαι, ὅτι γνώμῃ μὲν τῇ
<span class="lb" data-page="1.446" data-line="9" id="p1.446.9"></span>αὐτῇ πάντες χρέονται, λέγουσι δ’ οὐ τὰ αὐτὰ, δῆλον, ὅτι
<span class="lb" data-page="1.446" data-line="10" id="p1.446.10"></span>οὐδὲ γινώσκουσιν· ἐν τούτῳ πάλιν αὐτὸ τοῦτο ἐνδεικνύμενος,
<span class="lb" data-page="1.446" data-line="11" id="p1.446.11"></span>ὡς οὐκ αἰσθάνονται διαφόρων τε καὶ μαχομένων
<span class="lb" data-page="1.446" data-line="12" id="p1.446.12"></span>πραγμάτων ἀπόδειξιν μίαν καὶ τὴν αὐτὴν ἐγχειροῦντες λέγειν.
<span class="lb" data-page="1.446" data-line="13" id="p1.446.13"></span>ὅθεν καὶ ᾦ ἄν τινι τύχῃ, φησὶν, ἡ γλῶσσα ῥυεῖσα
<span class="lb" data-page="1.446" data-line="14" id="p1.446.14"></span>πρὸς τὸν ὄχλον, περιγίνεσθαι δοκεῖ τῷ λόγῳ, καὶ μάλιστα
<span class="lb" data-page="1.446" data-line="15" id="p1.446.15"></span>πρὸς τὸν ὄχλον εἰπὼν, ἀπαιδεύτων δηλονότι πλῆθος ἀνδρῶν,
<span class="lb" data-page="1.446" data-line="16" id="p1.446.16"></span>οὐκ εἰδότων, ὅ τί ποτέ ἐστιν ἀπόδειξις. διὸ καὶ 
<span class="pb" data-page="1.447" id="p1.447"></span>
<span class="lb" data-page="1.447" data-line="1" id="p1.447.1"></span>τοῦτο ὀρθῶς ἐπήνεγκεν· ἀλλ’ ἐμοί γε δοκέουσιν οἱ τοιοῦτοι
<span class="lb" data-page="1.447" data-line="2" id="p1.447.2"></span>αὐτοὶ ἑαυτοὺς καταβάλλειν τοῖς ὀνόμασι τῶν λόγων αὐτῶν
<span class="lb" data-page="1.447" data-line="3" id="p1.447.3"></span>ὑπὸ ἀξυνεσίης, τὸν δὲ Μελίσσου λόγον ὀρθοῦν. ὁ γάρ τοι
<span class="lb" data-page="1.447" data-line="4" id="p1.447.4"></span>Μέλισσος <span class="milestone ed1page" data-n="51" data-unit="ed1page" id="ed1page.51"></span>ἀλλόκοτα μὲν καὶ αὐτὸς ὑπὲρ τοῦ παντὸς
<span class="lb" data-page="1.447" data-line="5" id="p1.447.5"></span>ἀπεφῄνατο, ὡς ἕν τε εἴη καὶ ἀμετάβλητον καὶ ἄπειρον.
<span class="lb" data-page="1.447" data-line="6" id="p1.447.6"></span>ἐξ ὧν οἵ τε τὸν ἀέρα λέγοντες, ἢ τὸ πῦρ, ἢ τὸ ὕδωρ, ἢ
<span class="lb" data-page="1.447" data-line="7" id="p1.447.7"></span>τὴν γῆν εἶναι τὸ ἕν τε καὶ τὸ πᾶν, ἐκ τούτων ἄν δόξειεν
<span class="lb" data-page="1.447" data-line="8" id="p1.447.8"></span>ὁ τοῦ Μελίσσου λόγος ὀρθοῦσθαι. εἰ γὰρ χρὴ δυοῖν ἀτόπων
<span class="lb" data-page="1.447" data-line="9" id="p1.447.9"></span>οὕτω δογμάτων αἵρεσιν ποιήσασθαι, κινδυνεύει νοῦν
<span class="lb" data-page="1.447" data-line="10" id="p1.447.10"></span>ἔχειν ὁ τοῦ Μελίσσου λόγος. ὃ γὰρ ὑπέθετο κατ’ ἀρχὰς,
<span class="lb" data-page="1.447" data-line="11" id="p1.447.11"></span>οὐκ ἀνατρέπει κατὰ τὴν ἐφεξῆς διέξοδον, ὡς οὗτοι. θέντες
<span class="lb" data-page="1.447" data-line="12" id="p1.447.12"></span>γὰρ, τὸ στοιχεῖον ἕν εἶναι τῶν ὄντων, ἐν τοῖς ἐφεξῆς μνημονεύουσι
<span class="lb" data-page="1.447" data-line="13" id="p1.447.13"></span>τῆς μεταβολῆς αὐτοῦ, τέτταρα ποιοῦντες τὰ ὄντα.
<span class="lb" data-page="1.447" data-line="14" id="p1.447.14"></span>βέλτιον γὰρ ἦν ἀμετάβλητον ὑποθέσθαι τοῦτο τὸ ἓν, εἰ
<span class="lb" data-page="1.447" data-line="15" id="p1.447.15"></span>ὄντως ἕν ἐστιν. εἰ γὰρ μεταβάλλει, πῶς ἕν ἐστιν ἔτι;
<span class="lb" data-page="1.447" data-line="16" id="p1.447.16"></span>προσηκόντως οὖν ἔφη ὁ Ἱπποκράτης, ἅπαντας τούτους τοὺς ﻿
<span class="pb" data-page="1.448" id="p1.448"></span>
<span class="lb" data-page="1.448" data-line="1" id="p1.448.1"></span>ἤτοι τὸ ὕδωρ, ἢ τὸ πῦρ, ἢ τὸν ἀέρα, ἢ τὴν γῆν εἶναι λέγοντας
<span class="lb" data-page="1.448" data-line="2" id="p1.448.2"></span>στοιχεῖα ὀρθοῦν τὸν τοῦ Μελίσσου λόγον, καίτοι
<span class="lb" data-page="1.448" data-line="3" id="p1.448.3"></span>γ’ ἄτοπον ὄντα δεινῶς, καὶ παρὰ πᾶσαν ἐνάργειαν εἰρημένον,
<span class="lb" data-page="1.448" data-line="4" id="p1.448.4"></span>ὡς μηδὲ ἀντιλογίας χρῄζειν. ἐπὶ πλέον δὲ καὶ περὶ
<span class="lb" data-page="1.448" data-line="5" id="p1.448.5"></span>τῆς ἀτοπίας αὐτοῦ καὶ Ἀριστοτέλης ἐν τῷ πρώτῳ τῆς φυσικῆς
<span class="lb" data-page="1.448" data-line="6" id="p1.448.6"></span>ἀκροάσεως διείλεκται. 
</p>
</section>
<section id="s1.5" title="Chapter 1.5">
<p>
<span class="lb" data-page="1.448" data-line="7" id="p1.448.7"></span>Καὶ μὲν δὴ καὶ τὸ εἶδος τῶν λόγων ὡσαύτως
<span class="lb" data-page="1.448" data-line="8" id="p1.448.8"></span>ἔοικεν Ἀριστοτέλης πεποιῆσθαι τῷ Ἱπποκράτει. προειπὼν
<span class="lb" data-page="1.448" data-line="9" id="p1.448.9"></span>γὰρ εὐθὺς ἐν ἀρχῇ· τὸ μὲν οὖν, εἰ ἕν ἐστι καὶ ἀκίνητον
<span class="lb" data-page="1.448" data-line="10" id="p1.448.10"></span>τὸ ὂν, σκοπεῖν, οὐ περὶ φύσεώς ἐστι σκοπεῖν· εἶτ’
<span class="lb" data-page="1.448" data-line="11" id="p1.448.11"></span>αὐτὸ τοῦτο ἀποδείξας, καὶ διὰ τοῦτο μηδ’ ἀντιλογίας τινὸς
<span class="lb" data-page="1.448" data-line="12" id="p1.448.12"></span>δεῖσθαι φήσας τὸν Μελίσσου τε καὶ Παρμενίδου λόγον,
<span class="lb" data-page="1.448" data-line="13" id="p1.448.13"></span>ἐναργῶς ἑκάτερον ἄτοπον ὄντα, προϊόντος τοῦ συγγράμματος,
<span class="lb" data-page="1.448" data-line="14" id="p1.448.14"></span>ἀντιλέγων αὐτοῖς εὑρίσκεται. ταὐτὸν δὴ τούτῳ καὶ ὁ
<span class="lb" data-page="1.448" data-line="15" id="p1.448.15"></span>Ἱπποκράτης ἔπαθεν. ἐνδειξάμενος γὰρ, ὡς ἀναιροῦσι τὴν
<span class="lb" data-page="1.448" data-line="16" id="p1.448.16"></span>ἰατρικὴν τέχνην οἱ ἓν εἰπόντες εἶναι τὸ στοιχεῖον, καὶ ὡς
<span class="lb" data-page="1.448" data-line="17" id="p1.448.17"></span>οὐκ ἔστιν αὐτοῖς ἐπιτήδειος ὅδε λόγος ἀκούειν, ὅμως ἐν 
<span class="pb" data-page="1.449" id="p1.449"></span>
<span class="lb" data-page="1.449" data-line="1" id="p1.449.1"></span>τοῖς μετὰ ταῦτα φαίνεται διαβάλλων αὐτῶν τὴν δόξαν.
<span class="lb" data-page="1.449" data-line="2" id="p1.449.2"></span>ὅτι δὲ καὶ τὰς τῆς φυσιολογίας ἀρχὰς, ὡς Ἀριστοτέλης
<span class="lb" data-page="1.449" data-line="3" id="p1.449.3"></span>ἔλεγε, καὶ τὰς τῆς ἰατρικῆς, ὡς Ἱπποκράτης φησὶν, ἀναιροῦσιν
<span class="lb" data-page="1.449" data-line="4" id="p1.449.4"></span>οἱ ἓν εἶναι λέγοντες τὸ ὂν, ἄντικρυς δῆλον, ἥ τε
<span class="lb" data-page="1.449" data-line="5" id="p1.449.5"></span>γὰρ φυσιολογία περὶ τῶν ἐν γενέσει καὶ φθορᾷ καὶ ὅλως
<span class="lb" data-page="1.449" data-line="6" id="p1.449.6"></span>ἐν μεταβολῇ σωμάτων ἐστίν. εἰ δὲ ἕν ἐστι μόνον τὸ
<span class="lb" data-page="1.449" data-line="7" id="p1.449.7"></span>ὃν, ἀνῄρηται ταῦτα. κατὰ δὲ τὸν αὐτὸν τρόπον καὶ ἡ
<span class="lb" data-page="1.449" data-line="8" id="p1.449.8"></span>
<span class="milestone ed2page" data-n="13" data-unit="ed2page" id="ed2page.13"></span>ἰατρικὴ πρῶτον μὲν κᾀκ τοῦ τῆς γενέσεώς τε καὶ
<span class="lb" data-page="1.449" data-line="9" id="p1.449.9"></span>φθορᾶς οἷον ὑπηρέτης ὑπάρχειν, εἰ μὴ δοθείη ταῦτα,
<span class="lb" data-page="1.449" data-line="10" id="p1.449.10"></span>συναναιρεῖται καὶ αὐτή. ἔπειτα δὲ καὶ οἱ τρόποι τῶν ἰάσεων,
<span class="lb" data-page="1.449" data-line="11" id="p1.449.11"></span>οἱ πολλοὶ καὶ πολυειδεῖς, οὗτοι πρὸς τῶν ἓν ἡγουμένων
<span class="lb" data-page="1.449" data-line="12" id="p1.449.12"></span>εἶναι τὸ ὂν ἀνατρέπονται. ἢ γὰρ οὐδ’ ὅλως πείσεταί
<span class="lb" data-page="1.449" data-line="13" id="p1.449.13"></span>τι τὰ σώματα ἡμῶν, ἢ, εἴπερ πάσχει, καθ’ ἕνα τρόπον
<span class="lb" data-page="1.449" data-line="14" id="p1.449.14"></span>πείσεται, ὥστε καὶ τὸ ἰώμενον ἓν ἔσται. εἰ δὲ τοῦτ’ ἀληθὲς,
<span class="lb" data-page="1.449" data-line="15" id="p1.449.15"></span>ἀπόλωλε δηλονότι σύμπασα ἰατρική. πολλῶν μὲν γὰρ
<span class="lb" data-page="1.449" data-line="16" id="p1.449.16"></span>ὄντων τῶν ἰωμένων, ἰατροῦ ἔργον ἐστὶ τὸ πρόσφορον 
<span class="pb" data-page="1.450" id="p1.450"></span>
<span class="lb" data-page="1.450" data-line="1" id="p1.450.1"></span>ἑκάστῳ τῶν νοσημάτων ἐξευρεῖν. ἑνὸς δ’ ὑπάρχοντος κατ’
<span class="lb" data-page="1.450" data-line="2" id="p1.450.2"></span>εἶδος τοῦ τε ἰωμένου καὶ τοῦ νοσοῦντος, οὐδεὶς κίνδυνος
<span class="lb" data-page="1.450" data-line="3" id="p1.450.3"></span>ἀποτυχίας. ὥστ’ ὀρθῶς εἶπεν ὁ Ἱπποκράτης εὐθὺς κατ’
<span class="lb" data-page="1.450" data-line="4" id="p1.450.4"></span>ἀρχάς· ὅστις μὲν οὖν εἴωθεν ἀκούειν λεγόντων ἀμφὶ τῆς
<span class="lb" data-page="1.450" data-line="5" id="p1.450.5"></span>φύσεως τῆς ἀνθρωπίνης προσωτέρω, ἢ ὁκόσον αὐτέης ἐς
<span class="lb" data-page="1.450" data-line="6" id="p1.450.6"></span>ἰατρικὴν ἀφίκει, τουτέῳ μὲν οὐκ ἐπιτήδειος ὅδε ὁ λόγος
<span class="lb" data-page="1.450" data-line="7" id="p1.450.7"></span>ἀκούειν. οὔτε γὰρ τὸ πάμπαν ἠέρα λέγω τὸν ἄνθρωπον
<span class="lb" data-page="1.450" data-line="8" id="p1.450.8"></span>εἶναι, τοῦτ’ ἔστιν οὐ παντελῶς ἓν, οὐδὲ μόνον. ὁ γὰρ
<span class="lb" data-page="1.450" data-line="9" id="p1.450.9"></span>τοῦτο λέγων προσωτέρω, ἢ κατὰ τὴν ἰατρικὴν, ἀποφαίνεται
<span class="lb" data-page="1.450" data-line="10" id="p1.450.10"></span>τὰς ἀρχὰς τῆς τέχνης ἀνατρέπων. χρὴ γὰρ, εἴπερ τι ἄλλο,
<span class="lb" data-page="1.450" data-line="11" id="p1.450.11"></span>καὶ τοῦτο συγκεχωρῆσθαι τοῖς ἰατροῖς, ὡς πολλαὶ μὲν αἱ
<span class="lb" data-page="1.450" data-line="12" id="p1.450.12"></span>τῶν νοσημάτων ἰδέαι, πολλαὶ δ’ αἱ τῶν ἰαμάτων. τοῦτ’
<span class="lb" data-page="1.450" data-line="13" id="p1.450.13"></span>οὖν ὁ μὴ συγχωρῶν ἀναιρεῖ τὰς ἀρχὰς τῆς ἰατρικῆς, ὥστε
<span class="lb" data-page="1.450" data-line="14" id="p1.450.14"></span>προσωτέρω ἢ κατὰ τὴν ἰατρικὴν ὁ λόγος ἐστίν. ὁ γὰρ ἀντιλέγων
<span class="lb" data-page="1.450" data-line="15" id="p1.450.15"></span>τοῖς ἀναιροῦσιν ἡστινοσοῦν τέχνης τὰς ἀρχὰς οὐχ
<span class="lb" data-page="1.450" data-line="16" id="p1.450.16"></span>ὁ τεχνίτης ἐστὶ τῆς ἀναιρουμένης τέχνης, ἀλλ’ ἕτερός τις,
<span class="lb" data-page="1.450" data-line="17" id="p1.450.17"></span>ὅπερ ἄν σοι γένηται δῆλον κᾀκ τῆς τοῦ Ἀριστοτέλους ῥήσεως 
<span class="pb" data-page="1.451" id="p1.451"></span>
<span class="lb" data-page="1.451" data-line="1" id="p1.451.1"></span>ἐχούσης ᾧδε· ὥσπερ γὰρ τῷ γεωμέτρῃ οὐκ ἔτι λόγος ἐστὶ
<span class="lb" data-page="1.451" data-line="2" id="p1.451.2"></span>πρὸς τὸν ἀναιροῦντα τὰς ἀρχὰς, ἀλλ’ ἤτοι ἑτέρας ἐπιστήμης,
<span class="lb" data-page="1.451" data-line="3" id="p1.451.3"></span>ἢ κοινῇ πασῶν, οὕτως οὐδὲ τῷ φυσικῷ· τοῖς γὰρ
<span class="lb" data-page="1.451" data-line="4" id="p1.451.4"></span>ἀναιροῦσι τὰ ἐναργῶς φαινόμενα ἢ κοινῇ πάντας ἀνθρώπους
<span class="lb" data-page="1.451" data-line="5" id="p1.451.5"></span>μέμφεσθαι προσῆκεν, ὡς ἀνατρέπουσι τὸν βίον, ἢ
<span class="lb" data-page="1.451" data-line="6" id="p1.451.6"></span>τέχνην τινὰ ὑπὲρ τῶν ἀρχῶν ἀγωνιζομένην προστήσασθαι
<span class="lb" data-page="1.451" data-line="7" id="p1.451.7"></span>παρὰ τὰς κατὰ μέρος ἁπάσας, αὐτὴν δ’ ἑκάστην τῶν κατὰ
<span class="lb" data-page="1.451" data-line="8" id="p1.451.8"></span>μέρος τεχνῶν ἐπὶ ταῖς ἀρχαῖς συγχωρηθείσαις οὕτω προϊέναι.
<span class="lb" data-page="1.451" data-line="9" id="p1.451.9"></span>φαίνονται τοίνυν ὁ μὲν Ἀριστοτέλης τε καὶ Ἱπποκράτης
<span class="lb" data-page="1.451" data-line="10" id="p1.451.10"></span>ὡσαύτως διατεθεῖσθαι τὸν λόγον, οἱ δ’ ἐξηγηταὶ μὴ
<span class="lb" data-page="1.451" data-line="11" id="p1.451.11"></span>παρακολουθεῖν. οὐδὲ γὰρ διὰ τοῦτ’ εἶπεν ὁ Ἱπποκράτης,
<span class="lb" data-page="1.451" data-line="12" id="p1.451.12"></span>οὐκ ἐπιτήδειον εἶναι τὸν λόγον τοῖς εἰωθόσιν ἀκούειν περὶ
<span class="lb" data-page="1.451" data-line="13" id="p1.451.13"></span>φύσεως ἀνθρωπίνης προσωτέρω, ἢ ὁκόσον αὐτέης εἰς ἰατρικὴν
<span class="lb" data-page="1.451" data-line="14" id="p1.451.14"></span>ἀφίκει, διότι καταγινώσκει τῶν πῦρ καὶ γῆν καὶ
<span class="lb" data-page="1.451" data-line="15" id="p1.451.15"></span>ὕδωρ καὶ ἀέρα τιθεμένων στοιχεῖα, ἀλλ’ ἁπλῶς ἀπ’ ἀρχῆς
<span class="lb" data-page="1.451" data-line="16" id="p1.451.16"></span>ἄχρι τέλους τοῖς ἓν ὁτιοῦν αὐτῶν εἰποῦσιν εὑρίσκεται 
<span class="pb" data-page="1.452" id="p1.452"></span>
<span class="lb" data-page="1.452" data-line="1" id="p1.452.1"></span>μεμφόμενος, ἐπεὶ ἐκεῖνό γε δεινῶς ἄλογόν ἐστιν, εἰ, διότι
<span class="lb" data-page="1.452" data-line="2" id="p1.452.2"></span>μηδὲν τῶν τεττάρων εἰλικρινὲς ἐν τῷ σώματι φαίνεται, διὰ
<span class="lb" data-page="1.452" data-line="3" id="p1.452.3"></span>τοῦτ’ ἀπιστηθήσεται πάντα. κατὰ γὰρ τὸν αὐτὸν, οἶμαι,
<span class="lb" data-page="1.452" data-line="4" id="p1.452.4"></span>τρόπον ἀπιστήσει τις, ἐκ κηροῦ καὶ ῥητίνης καὶ πίττης
<span class="lb" data-page="1.452" data-line="5" id="p1.452.5"></span>καὶ στέατος συγκεῖσθαι τὴν τετραφάρμακον καλουμένην, ὅτι
<span class="lb" data-page="1.452" data-line="6" id="p1.452.6"></span>μηδὲν αὐτῶν ὁλόκληρον καὶ παντελὲς ἐν αὐτῇ περιεχόμενον
<span class="lb" data-page="1.452" data-line="7" id="p1.452.7"></span>φαίνεται. καὶ τί δεῖ λέγειν περὶ τῶν οὕτω δι’ ὅλων ἀλλήλοις
<span class="lb" data-page="1.452" data-line="8" id="p1.452.8"></span>κραθέντων; ὅπου καὶ τὰ ξηρὰ φάρμακα, τὰ ἐκ καδμίας
<span class="lb" data-page="1.452" data-line="9" id="p1.452.9"></span>καὶ στίμμεως καὶ χαλκοῦ κεκαυμένου συγκείμενα, καλῶς
<span class="lb" data-page="1.452" data-line="10" id="p1.452.10"></span>λειωθέντα, τῶν ἁπλῶν οὐδέν τι εἰλικρινὲς διασωζόμενον
<span class="lb" data-page="1.452" data-line="11" id="p1.452.11"></span>ἔχει, οὐδ’ ἐστὶ λαβεῖν τι μόριον οὐδὲ τὸ σμικρότατον αὐτῶν,
<span class="lb" data-page="1.452" data-line="12" id="p1.452.12"></span>ἐν ᾧ τῶν εἰρημένων ὁτιοῦν ἓν ἄκρατόν τε καὶ ἄμικτον
<span class="lb" data-page="1.452" data-line="13" id="p1.452.13"></span>
<span class="milestone ed2page" data-n="14" data-unit="ed2page" id="ed2page.14"></span>ἑτέρου θεάσῃ. μὴ τοίνυν, ἐπειδὴ καὶ τὰ τῶν
<span class="lb" data-page="1.452" data-line="14" id="p1.452.14"></span>ζώων σώματα τῶν τεττάρων στοιχείων οὐδὲν εἰλικρινὲς διασωζόμενον
<span class="lb" data-page="1.452" data-line="15" id="p1.452.15"></span>ἔχει, ἐκ τούτων ἀπιστῶμεν αὐτὰ κεκρᾶσθαι, ﻿
<span class="pb" data-page="1.453" id="p1.453"></span>
<span class="lb" data-page="1.453" data-line="1" id="p1.453.1"></span>μήτε διὰ τοῦτο τὸν μὲν κόσμον ἐκ τῶν τεττάρων εἶναι
<span class="lb" data-page="1.453" data-line="2" id="p1.453.2"></span>στοιχείων συγχωρήσωμεν, ἀφαιρώμεθα δὲ τὰ ζῶα τῆς ἐκ
<span class="lb" data-page="1.453" data-line="3" id="p1.453.3"></span>τούτων γενέσεως, ὥσπερ ἔξωθέν ποθεν ἥκοντα, καὶ οὐκ ἐν
<span class="lb" data-page="1.453" data-line="4" id="p1.453.4"></span>τῷ κόσμῳ γεγονότα. ἢ δεῖξαί μοι σὺ κελεύεις, γῆν ἐν τοῖς
<span class="lb" data-page="1.453" data-line="5" id="p1.453.5"></span>τῶν ζώων σώμασιν εἰλικρινῆ καὶ ἄμικτον, αὐτὸς μηδ’ ἐν τῷ
<span class="lb" data-page="1.453" data-line="6" id="p1.453.6"></span>κόσμῳ δεῖξαι τοιαύτην δυνάμενος; ὅ τι γὰρ ἂν λάβοις αὐτῆς
<span class="lb" data-page="1.453" data-line="7" id="p1.453.7"></span>τὸ μόριον, εὐθὺς τοῦτο καὶ θερμότητός τινος, καὶ
<span class="lb" data-page="1.453" data-line="8" id="p1.453.8"></span>νοτίδος, καὶ ἀερώδους οὐσίας μετέχει, τῆς ἀμίκτου γῆς, ἣν
<span class="lb" data-page="1.453" data-line="9" id="p1.453.9"></span>δὴ καὶ στοιχεῖον ἐπινοοῦμεν, ἐσχάτως πυκνῆς οὔσης, καὶ
<span class="lb" data-page="1.453" data-line="10" id="p1.453.10"></span>βαρείας, καὶ ψυχρᾶς, καὶ ξηρᾶς. ἀλλ’ οἷον ἐν τῷ κόσμῳ τὸν
<span class="lb" data-page="1.453" data-line="11" id="p1.453.11"></span>λίθον ἐπιδεικνύεις μοι σὺ γεῶδες σῶμα, τοιοῦτον ἐν τοῖς ζώοις
<span class="lb" data-page="1.453" data-line="12" id="p1.453.12"></span>ἐπιδείξω σοι τό τε τῶν ὀστῶν γένος καὶ τὸ τῶν χόνδρων καὶ
<span class="lb" data-page="1.453" data-line="13" id="p1.453.13"></span>τὸ τῶν τριχῶν. ἐκ τούτου δὲ τοῦ γένους ἐστὶ κᾀν τοῖς ὀστρακοδέρμοις
<span class="lb" data-page="1.453" data-line="14" id="p1.453.14"></span>ζώοις τὸ καλούμενον ὄστρακον, ἀκριβῶς εἰς γῆς
<span class="lb" data-page="1.453" data-line="15" id="p1.453.15"></span>ἰδέαν ἀπεξηραμμένον καὶ πεπιλημένον· ὥστ’, εἰ ζητεῖς ἐν
<span class="lb" data-page="1.453" data-line="16" id="p1.453.16"></span>τοῖς ζώοις γῆν, ἔχεις θεάσασθαι τοιαύτην, οἵαν κᾀν τῷ 
<span class="pb" data-page="1.454" id="p1.454"></span>
<span class="lb" data-page="1.454" data-line="1" id="p1.454.1"></span>κόσμῳ, τήν τε ἄμικτόν τε καὶ παντελῆ καὶ μόνην οὐκ ἂν
<span class="lb" data-page="1.454" data-line="2" id="p1.454.2"></span>οὐδ’ ἐν ἐκείνῳ ῥᾳδίως ἐξεύροις· ὥσπερ οὐδὲ ὕδωρ καθαρὸν
<span class="lb" data-page="1.454" data-line="3" id="p1.454.3"></span>καὶ ἀμιγὲς ἁπάντων τῶν ἄλλων, οὐδὲ πῦρ, οὐδὲ ἀέρα.
<span class="lb" data-page="1.454" data-line="4" id="p1.454.4"></span>νενόθευται γὰρ ἅπαντα τοῖς ἑτερογενέσι, καὶ ἀναμέμικται,
<span class="lb" data-page="1.454" data-line="5" id="p1.454.5"></span>καὶ μετείληφεν ἀλλήλων, ἢ μᾶλλον, ἢ ἧττον. ἀλλά τοι κᾀν
<span class="lb" data-page="1.454" data-line="6" id="p1.454.6"></span>τῇ μίξει τοῖς γε νοῦν ἔχουσιν ἡ τοῦ κρατοῦντος ἰδέα φαίνεται.
<span class="lb" data-page="1.454" data-line="7" id="p1.454.7"></span>μὴ τοίνυν μηδ’ ἐν τοῖς τῶν <span class="milestone ed1page" data-n="52" data-unit="ed1page" id="ed1page.52"></span>ζώων σώμασιν
<span class="lb" data-page="1.454" data-line="8" id="p1.454.8"></span>ἄμικτόν τι ζήτει, ἀλλ’ ἀρκείτω σοι, τουτὶ μὲν ψυχρὸν, καὶ
<span class="lb" data-page="1.454" data-line="9" id="p1.454.9"></span>ξηρὸν, καὶ πυκνὸν, ἰδών τι τὸ μόριον, ἀναμνησθῆναι γῆς,
<span class="lb" data-page="1.454" data-line="10" id="p1.454.10"></span>τουτὶ δ’ ὑγρὸν, καὶ ἀραιὸν, καὶ ῥυτὸν, εἰς ἔννοιαν ὕδατος
<span class="lb" data-page="1.454" data-line="11" id="p1.454.11"></span>ἀφικέσθαι. ἀναμιμνησκέτω δέ σε καὶ ἡ πολλὴ θερμασία
<span class="lb" data-page="1.454" data-line="12" id="p1.454.12"></span>κατὰ τὸ τοῦ ζώου σῶμα πυρός· ἥ τε τοῦ πνεύματος φύσις,
<span class="lb" data-page="1.454" data-line="13" id="p1.454.13"></span>ἧς χωρὶς οὐχ οἷόν τε συστῆναι ζῶον, ἀέρος μὲν μάλιστα, σὺν
<span class="lb" data-page="1.454" data-line="14" id="p1.454.14"></span>αὐτῷ δὲ πυρὸς ἀναμιμνησκέτω σε. μηδέ με γῆν αἰτήσῃς
<span class="lb" data-page="1.454" data-line="15" id="p1.454.15"></span>αὐτὴν καθ’ αὑτὴν ἐν ζώου σώματι, μηδὲ τῶν ἄλλων μηδὲν 
<span class="pb" data-page="1.455" id="p1.455"></span>
<span class="lb" data-page="1.455" data-line="1" id="p1.455.1"></span>ἄκρατον, ἢ δεῖξόν μοι σὺ πρῶτος ἐν τῇ τετραφαρμάκῳ τὸν
<span class="lb" data-page="1.455" data-line="2" id="p1.455.2"></span>κηρόν. ἐμοὶ μὲν γὰρ καὶ θαυμάζειν ἐπέρχεται, εἰ τοὺς πυροὺς,
<span class="lb" data-page="1.455" data-line="3" id="p1.455.3"></span>καὶ τὰς κριθὰς, καὶ τὰς φηγοὺς, καὶ τὰ σῦκα, καὶ
<span class="lb" data-page="1.455" data-line="4" id="p1.455.4"></span>τῶν ἄλλων ὀσπρίων τε καὶ ἀκροδρύων ἕκαστον οὐκ ἐκ γῆς
<span class="lb" data-page="1.455" data-line="5" id="p1.455.5"></span>καὶ ὕδατος οἴει γεγονέναι, σαφῶς ὁρῶν ἐντεῦθεν αὐτοῖς
<span class="lb" data-page="1.455" data-line="6" id="p1.455.6"></span>ὑπάρχουσαν τὴν γένεσιν. ἆρ’ οὖν οὐδ’ ὅλως ἀέρος ἢ πυρώδους
<span class="lb" data-page="1.455" data-line="7" id="p1.455.7"></span>οὐσίας μετέχει; καὶ μὴν εἰ γῆν ὕδατι δεύσειας, οὐδὲν
<span class="lb" data-page="1.455" data-line="8" id="p1.455.8"></span>ἔσται σοι πλέον πηλοῦ. τῶν δ’ ὀσπρίων ἕκαστον ἢ
<span class="lb" data-page="1.455" data-line="9" id="p1.455.9"></span>τῶν ἀκροδρύων οὐκ αὐτὸ δὴ τοῦτο πηλός ἐστιν, ὅτι καὶ
<span class="lb" data-page="1.455" data-line="10" id="p1.455.10"></span>πυρὸς καὶ ἀέρος μετείληφεν δι’ ὅλων ἀλλήλοις κεραννυμένων.
<span class="lb" data-page="1.455" data-line="11" id="p1.455.11"></span>ἀλλ’ ἴσως σὺ μὲν τὰς φηγοὺς καὶ τὰ σῦκα συγχωρεῖς
<span class="lb" data-page="1.455" data-line="12" id="p1.455.12"></span>ἐκ τῶν τοῦ κόσμου στοιχείων γεγονέναι, καὶ πρό γε
<span class="lb" data-page="1.455" data-line="13" id="p1.455.13"></span>τούτων αὐτῶν τὰ φυτὰ, μικρὸν μὲν ἑκάστου σπέρμα θεώμενος
<span class="lb" data-page="1.455" data-line="14" id="p1.455.14"></span>εἰς τὴν γῆν καταβαλλόμενον, ὃ τῶν ἄλλων φυτῶν
<span class="lb" data-page="1.455" data-line="15" id="p1.455.15"></span>οὐδὲ μυριοστόν ἐστι μόριον· ἅπασαν δὲ τὴν ἄλλην οὐσίαν
<span class="lb" data-page="1.455" data-line="16" id="p1.455.16"></span>ἐκ τῶν τοῦ κόσμου στοιχείων ὁρῶν γινομένην, ἀπορεῖς περὶ
<span class="lb" data-page="1.455" data-line="17" id="p1.455.17"></span>τῶν ζώων, ὥσπερ οὐχὶ κᾀκείνων ἐντεῦθεν τρεφομένων. ὄϊες 
<span class="pb" data-page="1.456" id="p1.456"></span>
<span class="lb" data-page="1.456" data-line="1" id="p1.456.1"></span>μὲν γὰρ τὰς πόας, σύες δὲ καὶ ταύτας, καὶ τὰς φηγοὺς,
<span class="lb" data-page="1.456" data-line="2" id="p1.456.2"></span>αἶγες δὲ πρὸς τούτοις καὶ τοὺς <span class="milestone ed2page" data-n="15" data-unit="ed2page" id="ed2page.15"></span>ἁπαλοὺς κλάδους τῶν
<span class="lb" data-page="1.456" data-line="3" id="p1.456.3"></span>δένδρων σιτοῦνται, κᾀκ τούτων αὐτοῖς τό τε αἷμα γεννᾶται,
<span class="lb" data-page="1.456" data-line="4" id="p1.456.4"></span>καὶ τὸ σῶμα τρέφεται, καὶ τὰ κυήματα συνίσταταί τε καὶ
<span class="lb" data-page="1.456" data-line="5" id="p1.456.5"></span>αὔξεται. πότερον οὖν αἶγες μὲν, καὶ σύες, καὶ ὄϊες ἐκ τῶν
<span class="lb" data-page="1.456" data-line="6" id="p1.456.6"></span>τοῦ κόσμου γεγόνασι στοιχείων, οἱ δὲ ταῦτα ἐσθίοντες ἐξ
<span class="lb" data-page="1.456" data-line="7" id="p1.456.7"></span>ἄλλου τινὸς ἢ τὴν πρώτην γένεσιν καὶ αὔξησιν, ἢ τὴν νῦν
<span class="lb" data-page="1.456" data-line="8" id="p1.456.8"></span>ἔχουσι τροφήν; καὶ μὴν ἄλογα ταῦτα πάντα, καὶ ἄτοπα,
<span class="lb" data-page="1.456" data-line="9" id="p1.456.9"></span>καὶ πολλῆς ἀμαθίας μεστά. καὶ γὰρ ὄσπρια καὶ καρποὶ
<span class="lb" data-page="1.456" data-line="10" id="p1.456.10"></span>πάντες ἐκ τῶν τοῦ κόσμου γεγόνασι στοιχείων, κᾀκ τούτων
<span class="lb" data-page="1.456" data-line="11" id="p1.456.11"></span>τὰ ζῶα καὶ γεννᾶται, καὶ τρέφεται, καὶ αὐξάνεται. καὶ
<span class="lb" data-page="1.456" data-line="12" id="p1.456.12"></span>χρὴ θαῤῥούντως ἀποφαίνεσθαι, γῆν καὶ πῦρ καὶ ἀέρα καὶ
<span class="lb" data-page="1.456" data-line="13" id="p1.456.13"></span>ὕδωρ πάντων εἶναι κοινὰ καὶ πρῶτα στοιχεῖα. πρῶτα γάρ
<span class="lb" data-page="1.456" data-line="14" id="p1.456.14"></span>ἐστι ταῦτα καὶ ἁπλούστατα σώματα πάντων τῶν ἐν τῷ
<span class="lb" data-page="1.456" data-line="15" id="p1.456.15"></span>κόσμῳ· τὰ δ’ ἄλλα πάντα, καὶ φυτὰ καὶ ζῶα, ἐκ τούτων
<span class="lb" data-page="1.456" data-line="16" id="p1.456.16"></span>σύγκειται. καὶ Ἱπποκράτης οὐ μόνον, ὅτι ταῦτα στοιχεῖά 
<span class="pb" data-page="1.457" id="p1.457"></span>
<span class="lb" data-page="1.457" data-line="1" id="p1.457.1"></span>ἐστι πάντων τῶν ἐν τῷ κόσμῳ, προϊὼν αὐτὸς ἀποφαίνεται
<span class="lb" data-page="1.457" data-line="2" id="p1.457.2"></span>κατὰ τὸ περὶ φύσεως ἀνθρώπου βιβλίων, ἀλλὰ καὶ τὰς
<span class="lb" data-page="1.457" data-line="3" id="p1.457.3"></span>ποιότητας αὐτῶν, καθ’ ἃς εἰς ἄλληλα δρᾷν καὶ πάσχειν
<span class="lb" data-page="1.457" data-line="4" id="p1.457.4"></span>πέφυκεν, αὐτός ἐστιν ὁ πρῶτος ὁρισάμενος. 
</p>
</section>
<section id="s1.6" title="Chapter 1.6">
<p>
<span class="lb" data-page="1.457" data-line="5" id="p1.457.5"></span>Μὴ παρακολουθοῦντες δ’ οἱ πολλοὶ τῇ κατὰ
<span class="lb" data-page="1.457" data-line="6" id="p1.457.6"></span>τὸν λόγον ὁμωνυμίᾳ, συγχέονταί τε καὶ ταράττονται, καθάπερ
<span class="lb" data-page="1.457" data-line="7" id="p1.457.7"></span>καὶ Ἀθήναιος ὁ Ἀτταλεὺς, ἅμα μὲν τιθέμενος στοιχεῖα
<span class="lb" data-page="1.457" data-line="8" id="p1.457.8"></span>τοῦ ἀνθρώπου τὸ θερμὸν καὶ τὸ ψυχρὸν καὶ τὸ ξηρὸν
<span class="lb" data-page="1.457" data-line="9" id="p1.457.9"></span>καὶ τὸ ὑγρὸν, ἅμα δ’ ἐναργῆ φάσκων εἶναι τὰ στοιχεῖα,
<span class="lb" data-page="1.457" data-line="10" id="p1.457.10"></span>καὶ μηδεμιᾶς ἀποδείξεως δεῖσθαι, καὶ ποτε μὲν ὀνομάζων
<span class="lb" data-page="1.457" data-line="11" id="p1.457.11"></span>αὐτὰ ποιότητάς τε καὶ δυνάμεις, ἐνίοτε δὲ συγχωρῶν
<span class="lb" data-page="1.457" data-line="12" id="p1.457.12"></span>σώμαθ’ ὑπάρχειν, εἶτα δεδιὼς ὕδωρ, καὶ ἀέρα, καὶ πῦρ, καὶ
<span class="lb" data-page="1.457" data-line="13" id="p1.457.13"></span>γῆν ὁμολογῆσαι. καίτοι σχεδὸν οὐδεὶς τῶν νεωτέρων ἰατρῶν
<span class="lb" data-page="1.457" data-line="14" id="p1.457.14"></span>οὕτως ἅπαντα τὸν κατὰ τὴν ἰατρικὴν τέχνην ἐξειργάσατο
<span class="lb" data-page="1.457" data-line="15" id="p1.457.15"></span>λόγον, ὡς Ἀθήναιος. ἀλλ’ ὅμως κᾀκεῖνος ἁμαρτάνων φαίνεται,
<span class="lb" data-page="1.457" data-line="16" id="p1.457.16"></span>καὶ ταῦτα, καὶ ἄλλα πάμπολλα, καὶ οἱ λοιποὶ πάντες.
<span class="lb" data-page="1.457" data-line="17" id="p1.457.17"></span>οὐδένα γὰρ οἶδα τὴν παλαιὰν ἰατρικὴν ἀκριβῶς μεταχειρισάμενόν
<span class="lb" data-page="1.457" data-line="18" id="p1.457.18"></span>τε καὶ τελειώσαντα τὰς ὑπ’ ἐκείνων ἡμῖν παραδοθείσας ﻿
<span class="pb" data-page="1.458" id="p1.458"></span>
<span class="lb" data-page="1.458" data-line="1" id="p1.458.1"></span>μεθόδους. ἀλλ’ εἰ χρὴ τἀληθὲς εἰπεῖν, ἀφείλοντο
<span class="lb" data-page="1.458" data-line="2" id="p1.458.2"></span>πολλὰ τῶν ὀρθῶς εἰρημένων, ὅπου γε καὶ Ἀθήναιος
<span class="lb" data-page="1.458" data-line="3" id="p1.458.3"></span>ἐναργῆ φησιν εἶναι τὰ στοιχεῖα καὶ μηδεμιᾶς ἀποδείξεως
<span class="lb" data-page="1.458" data-line="4" id="p1.458.4"></span>δεῖσθαι. πότερον γὰρ, ᾗ στοιχεῖα, ταύτῃ τὴν ἐνάργειαν
<span class="lb" data-page="1.458" data-line="5" id="p1.458.5"></span>αὐτοῖς μαρτυρεῖ, ἢ κατὰ τὰς οὐσίας, αἷς συμβέβηκεν
<span class="lb" data-page="1.458" data-line="6" id="p1.458.6"></span>αὐτοῖς εἶναι στοιχείοις; εἰ μὲν γὰρ κατὰ τὰς οὐσίας, τί
<span class="lb" data-page="1.458" data-line="7" id="p1.458.7"></span>οὐχὶ καὶ τὰ ὑγιεινὰ καὶ τὰ νοσερὰ πᾶσιν ἀνθρώποις φαίνεσθαί
<span class="lb" data-page="1.458" data-line="8" id="p1.458.8"></span>φησι, καὶ μήτε διδασκαλίας τινὸς, μήτ’ ἀποδείξεως
<span class="lb" data-page="1.458" data-line="9" id="p1.458.9"></span>προσδεῖσθαι διὰ τὴν ἐνάργειαν; ἅπαντες γὰρ γνωρίζουσιν
<span class="lb" data-page="1.458" data-line="10" id="p1.458.10"></span>ἄρτον, καὶ φακῆν, καὶ πτισάνην, καὶ κρέας, καὶ χόνδρον,
<span class="lb" data-page="1.458" data-line="11" id="p1.458.11"></span>καὶ μελίκρατον, ἀλλὰ τίνας ἢ πότε βλάπτειν ἢ ὠφελεῖν
<span class="lb" data-page="1.458" data-line="12" id="p1.458.12"></span>ἕκαστον τούτων πέφυκεν, οὐκέτι γινώσκουσιν. ἐν τούτῳ δ’
<span class="lb" data-page="1.458" data-line="13" id="p1.458.13"></span>ἦν αὐτοῖς ὑγιεινοῖς ἢ νοσεροῖς ὑπάρχειν. ὥστ’ ἄρτον μὲν,
<span class="lb" data-page="1.458" data-line="14" id="p1.458.14"></span>καὶ κρέας ἴσασι, καὶ πτισάνην, ὑγιεινὸν δὲ καὶ νοσερὸν
<span class="lb" data-page="1.458" data-line="15" id="p1.458.15"></span>οὐκ ἐπίστανται. οὕτω δὲ καὶ τῶν φαρμάκων, ἑλλέβορον, 
<span class="pb" data-page="1.459" id="p1.459"></span>
<span class="lb" data-page="1.459" data-line="1" id="p1.459.1"></span>ἐλατήριον, σκαμμωνίαν, ἐπίθυμον, ἶριν, ἑλένιον, οὐδείς
<span class="lb" data-page="1.459" data-line="2" id="p1.459.2"></span>ἐστιν ὃς οὐκ ἐναργῶς ἅψασθαι, καὶ ὀσφρήσασθαι, καὶ
<span class="lb" data-page="1.459" data-line="3" id="p1.459.3"></span>ἰδεῖν, καὶ γεύσασθαι δύναται. τὰς δ’ ἐξ αὐτῶν ὠφελείας
<span class="lb" data-page="1.459" data-line="4" id="p1.459.4"></span>ἢ βλάβας <span class="milestone ed2page" data-n="16" data-unit="ed2page" id="ed2page.16"></span>οὐκ ἴσασιν· ὥστ’ οὐδὲ τὸ ὑγιεινὸν ἢ νοσερὸν
<span class="lb" data-page="1.459" data-line="5" id="p1.459.5"></span>αὐτῶν ἐπίστανται. καὶ τοίνυν καὶ πῦρ, καὶ ὕδωρ,
<span class="lb" data-page="1.459" data-line="6" id="p1.459.6"></span>καὶ ἀέρα, καὶ γῆν, οὐδείς ἐστιν ὃς οὐκ ἐναργῶς γινώσκει
<span class="lb" data-page="1.459" data-line="7" id="p1.459.7"></span>ταῖς αἰσθήσεσιν ἁπάσαις. ἀλλ’ εἰ στοιχεῖα ταῦτ’ ἐστὶν, οὐκ
<span class="lb" data-page="1.459" data-line="8" id="p1.459.8"></span>ἔτι γινώσκουσιν, οὐ μόνον οἱ πολλοὶ τῶν ἀνθρώπων, ἀλλ’
<span class="lb" data-page="1.459" data-line="9" id="p1.459.9"></span>οὐδὲ τῶν φιλοσόφων ἔνιοι. ἀλλ’ ἴσως φήσουσιν οἱ ἀπ’ Ἀθηναίου,
<span class="lb" data-page="1.459" data-line="10" id="p1.459.10"></span>μηδ’ αὐτοὶ περί γε τούτων αὐτῶν ἀποφαίνεσθαι μηδὲν,
<span class="lb" data-page="1.459" data-line="11" id="p1.459.11"></span>ἐπέκεινα γὰρ εἶναι τῆς ἰατρικῆς τέχνης· ἀρκεῖν δ’ αὐτοῖς
<span class="lb" data-page="1.459" data-line="12" id="p1.459.12"></span>τὸ θερμὸν καὶ τὸ ψυχρὸν, καὶ τὸ ξηρὸν καὶ ὑγρὸν, ἃ
<span class="lb" data-page="1.459" data-line="13" id="p1.459.13"></span>κᾀν τοῖς ζώοις ἐναργῶς δεῖξαι δύνανται, στοιχεῖα καὶ τῶν
<span class="lb" data-page="1.459" data-line="14" id="p1.459.14"></span>σωμάτων ὑποθέσθαι καὶ τῆς ὅλης ἰατρικῆς. τὸ μὲν οὖν,
<span class="lb" data-page="1.459" data-line="15" id="p1.459.15"></span>ὥσπερ ζώου, καὶ τῆς ἰατρικῆς ὑποθέσθαι στοιχεῖα τὸ θερμὸν,
<span class="lb" data-page="1.459" data-line="16" id="p1.459.16"></span>καὶ τὸ ψυχρὸν, καὶ τὸ ξηρὸν, καὶ τὸ ὑγρὸν, ὅσης
<span class="lb" data-page="1.459" data-line="17" id="p1.459.17"></span>ἀλογίας ἔχεται, τί ἂν ἐγὼ νῦν ἐπεξίοιμι; κεκωμῴδηται γὰρ 
<span class="pb" data-page="1.460" id="p1.460"></span>
<span class="lb" data-page="1.460" data-line="1" id="p1.460.1"></span>ὑπὸ πολλῶν ἤδη τὸ δόγμα, καὶ ψόγον καὶ γέλωτα οὑ
<span class="lb" data-page="1.460" data-line="2" id="p1.460.2"></span>σμικρὸν, ἔτι τε πρὸς τούτοις ἀπιστίαν οὐκ ὀλίγην τῷ
<span class="lb" data-page="1.460" data-line="3" id="p1.460.3"></span>παλαιῷ προσετρίψατο λόγῳ. τίς γὰρ ἂν μᾶλλον αὐτὸν
<span class="lb" data-page="1.460" data-line="4" id="p1.460.4"></span>προὔδωκεν, ἢ ὁ μηδ’ ἀπόδειξιν ἔχειν φάσκων τὰ στοιχεῖα
<span class="lb" data-page="1.460" data-line="5" id="p1.460.5"></span>διὰ τὴν ἐνάργειαν, ἀξιῶν δὲ ταῦτα τῆς ἰατρικῆς καὶ τῶν
<span class="lb" data-page="1.460" data-line="6" id="p1.460.6"></span>ζώων ὑποθέσθαι στοιχεῖα; τὸν δὲ φοβούμενον εἰπεῖν ὕδωρ,
<span class="lb" data-page="1.460" data-line="7" id="p1.460.7"></span>καὶ πῦρ, καὶ ἀέρα, καὶ γῆν, ὑγρὸν, καὶ θερμὸν, καὶ ψυχρὸν,
<span class="lb" data-page="1.460" data-line="8" id="p1.460.8"></span>καὶ ξηρὸν ὀνομάζειν, ὅτι μηδὲν ἄλλο ἐστὶν, ἢ ἀναισθήτως
<span class="lb" data-page="1.460" data-line="9" id="p1.460.9"></span>ἔχειν ὁμωνυμίας, ἐγώ μοι δοκῶ δείξειν, οὐχ ἵν’
<span class="lb" data-page="1.460" data-line="10" id="p1.460.10"></span>Ἀθήναιον ἐλέγξαιμι σφαλλόμενον, ἀλλ’ ἵν’ ὁμοίως ἐκείνῳ
<span class="lb" data-page="1.460" data-line="11" id="p1.460.11"></span>τοὺς λοιποὺς ἁμαρτάνειν κωλύσαιμι. καὶ δείξω γε δι’ αὐτῶν
<span class="lb" data-page="1.460" data-line="12" id="p1.460.12"></span>τῶν πραγμάτων, ὡς οὐκ ἐνδέχεται χωρὶς τῆς λογικῆς
<span class="lb" data-page="1.460" data-line="13" id="p1.460.13"></span>θεωρίας οὐδὲν ἀκριβῶς οὐδένα καταστήσεσθαι δόγμα. τὰ
<span class="lb" data-page="1.460" data-line="14" id="p1.460.14"></span>γοῦν ἐμοὶ συμβάντα, θεοὺς ἐπομνύμενος, ἦ μὴν οὕτως ἐρεῖν,
<span class="lb" data-page="1.460" data-line="15" id="p1.460.15"></span>ὡς ἐγένετο, καὶ δὴ πειράσομαι διηγήσασθαι. ἡνίκα τὸ
<span class="lb" data-page="1.460" data-line="16" id="p1.460.16"></span>πρῶτον ὁ τούτων διδάσκαλος ἐπεχείρει με διδάσκειν τὴν 
<span class="pb" data-page="1.461" id="p1.461"></span>
<span class="lb" data-page="1.461" data-line="1" id="p1.461.1"></span>Ἀθηναίου γνώμην, ἠξίουν αὐτὸν ἀκριβῶς μοι διελέσθαι
<span class="lb" data-page="1.461" data-line="2" id="p1.461.2"></span>τὴν ὁμωνυμίαν· οὐ γὰρ εἰδέναι, κατὰ τίνος ὑποκειμένου
<span class="lb" data-page="1.461" data-line="3" id="p1.461.3"></span>πράγματος ἐπιφέρει τὸ θερμὸν, ἢ τὸ ψυχρὸν, ἢ τῶν ἄλλων
<span class="lb" data-page="1.461" data-line="4" id="p1.461.4"></span>τι τῶν τοιούτων ὀνομάτων. ὡς γὰρ λευκὸν, ἔφην, αὐτό τε
<span class="lb" data-page="1.461" data-line="5" id="p1.461.5"></span>τὸ χρῶμα λέγεται, καὶ τὸ δεδεγμένον τὰ χρώματα σῶμα·
<span class="lb" data-page="1.461" data-line="6" id="p1.461.6"></span>φαμὲν γὰρ, τῶν χρωμάτων τὸ μὲν εἶναι λευκὸν, τὸ δὲ μέλαν,
<span class="lb" data-page="1.461" data-line="7" id="p1.461.7"></span>τὸ δ’ ἐρυθρὸν, τὸ δὲ ξανθὸν, τὸ δὲ ὠχρόν· ἔτι τε πρὸς τούτοις
<span class="lb" data-page="1.461" data-line="8" id="p1.461.8"></span>τὰ δεδεγμένα τὰς χρόας σώματα· λευκὸν γὰρ τὸν κύκνον καὶ
<span class="lb" data-page="1.461" data-line="9" id="p1.461.9"></span>τὸ γάλα λέγομεν, μέλανα δὲ τὸν κόρακα καὶ τὸν Αἰθίοπα·
<span class="lb" data-page="1.461" data-line="10" id="p1.461.10"></span>οὕτως, ἔφην, ἀκούω καὶ θερμὸν λεγόντων ἐνίοτε μὲν αὐτὸ
<span class="lb" data-page="1.461" data-line="11" id="p1.461.11"></span>τὸ σῶμα, καθάπερ <span class="milestone ed1page" data-n="53" data-unit="ed1page" id="ed1page.53"></span>εἰ τύχῃ τὸ πῦρ, ἐνίοτε δὲ τὴν ἐν
<span class="lb" data-page="1.461" data-line="12" id="p1.461.12"></span>αὐτῷ ποιότητα μόνην. οὐ τοίνυν, ἔφην, γινώσκω, ἐπειδὰν
<span class="lb" data-page="1.461" data-line="13" id="p1.461.13"></span>εἴπῃς θερμὸν, ὅ τί ποτε δηλοῦν ἐθέλεις, εἴτε τὴν ποιότητα
<span class="lb" data-page="1.461" data-line="14" id="p1.461.14"></span>μόνην, εἴτε τὸ δεδειγμένον αὐτὴν σῶμα. ὁ δὲ πρὸς μὲν
<span class="lb" data-page="1.461" data-line="15" id="p1.461.15"></span>τοῦτο καὶ μάλα ἑτοίμως ἀπεκρίνατο, μὴ τὴν ποιότητα μόνην, 
<span class="pb" data-page="1.462" id="p1.462"></span>
<span class="lb" data-page="1.462" data-line="1" id="p1.462.1"></span>ἀλλὰ καὶ σύμπαν τὸ σῶμα θερμὸν ὀνομάζειν ὁμολογῶν.
<span class="lb" data-page="1.462" data-line="2" id="p1.462.2"></span>ἐφεξῆς δέ μου πάλιν ἐρομένου· πότερον οὖν ἐκεῖνο
<span class="lb" data-page="1.462" data-line="3" id="p1.462.3"></span>λέγεις μοι τὸ σῶμα στοιχεῖον, ὅ τί περ ἂν ἄκρως ᾖ θερμὸν,
<span class="lb" data-page="1.462" data-line="4" id="p1.462.4"></span>ἢ, κᾂν μετρίως ᾖ τοιοῦτο, ἔσται καὶ τοῦτο στοιχεῖον;
<span class="lb" data-page="1.462" data-line="5" id="p1.462.5"></span>ὡσαύτως δὲ καὶ περὶ ψυχροῦ, καὶ ὑγροῦ, καὶ ξηροῦ τὴν
<span class="lb" data-page="1.462" data-line="6" id="p1.462.6"></span>αὐτὴν ἐρώτησιν ποιησαμένου μου· τί δὲ τοῦτο, ἔφη, σοὶ
<span class="lb" data-page="1.462" data-line="7" id="p1.462.7"></span>διαφέρει; ταραττόμενος ἤδη, καὶ μὴ, καθὼς πρόσθεν, ἑτοίμως
<span class="lb" data-page="1.462" data-line="8" id="p1.462.8"></span>ἀποκρινόμενος. ὅτι πολὺ διαλλάττει, ἔφην, <span class="milestone ed2page" data-n="17" data-unit="ed2page" id="ed2page.17"></span>ἢ ἄπειρόν
<span class="lb" data-page="1.462" data-line="9" id="p1.462.9"></span>τι πλῆθος ὑποθέσθαι στοιχείων, ἢ πεπερασμένον.
<span class="lb" data-page="1.462" data-line="10" id="p1.462.10"></span>ἄπειρον μὲν γὰρ ἔσται τῷ μετρίως θερμὸν, ἢ ψυχρὸν, ἢ
<span class="lb" data-page="1.462" data-line="11" id="p1.462.11"></span>ξηρὸν, ἢ ὑγρὸν ὑποτιθεμένῳ στοιχεῖον, οὐκ ἄπειρον δὲ τῷ
<span class="lb" data-page="1.462" data-line="12" id="p1.462.12"></span>ἄκρως· ἓν γὰρ καθ’ ἕκαστον ἔσται γένος. ὥστε εἷναι τέτταρα
<span class="lb" data-page="1.462" data-line="13" id="p1.462.13"></span>τὰ πάντα στοιχεῖα πεπερασμένα. οὕτω τοίνυν, ἔφη, νόει
<span class="lb" data-page="1.462" data-line="14" id="p1.462.14"></span>καὶ τέτταρα. δῆλον οὖν, εἶπον, ὅτι καὶ ἄκρα ταῖς ποιότησι,
<span class="lb" data-page="1.462" data-line="15" id="p1.462.15"></span>καὶ ἁπλᾶ, καὶ πρῶτα. τί γὰρ, εἶπεν, ἔτι τοῦτο πολυπραγμονεῖς; ﻿
<span class="pb" data-page="1.463" id="p1.463"></span>
<span class="lb" data-page="1.463" data-line="1" id="p1.463.1"></span>ἵνα, ἔφην, νοήσαιμι τὸ λεγόμενον ἀκριβῶς. ἀλλ’
<span class="lb" data-page="1.463" data-line="2" id="p1.463.2"></span>οὕτως, ἔφη, λέγω, καὶ οὕτως νόει. πῶς κελεύεις με νοῆσαι,
<span class="lb" data-page="1.463" data-line="3" id="p1.463.3"></span>πάλιν ἐπανηρώτων ἐγὼ, τὸ ἄκρως θερμὸν ἢ ὑγρὸν στοιχεῖον;
<span class="lb" data-page="1.463" data-line="4" id="p1.463.4"></span>ὁ δὲ ὀργιζόμενός τε ἤδη καὶ καὶ ταραττόμενος ἱκανῶς,
<span class="lb" data-page="1.463" data-line="5" id="p1.463.5"></span>ὅτου δ’ ἂν, ἔφη, τὸ θερμὸν ἐπικρατήσῃ, θερμὸν ὀνομάζω σῶμα,
<span class="lb" data-page="1.463" data-line="6" id="p1.463.6"></span>καὶ ὑγρὸν αὖ, καὶ ψυχρὸν, καὶ ξηρὸν ὡσαύτως, ἐν ᾦ κρατεῖ
<span class="lb" data-page="1.463" data-line="7" id="p1.463.7"></span>καὶ πλεονεκτεῖ τῶν εἰρημένων ἕκαστον. ὀνομάζειν οὖν, ἔφην,
<span class="lb" data-page="1.463" data-line="8" id="p1.463.8"></span>οὕτως οὐδὲν κωλύει· καὶ γὰρ ὀνομάζεται καὶ ἄρτος θερμὸς,
<span class="lb" data-page="1.463" data-line="9" id="p1.463.9"></span>καὶ φακῆ, καὶ πτισάνη, καὶ βαλανεῖον· ἀλλ’ οὐχ ἡγοῦμαί
<span class="lb" data-page="1.463" data-line="10" id="p1.463.10"></span>σε τούτων ἕκαστον ἀξιοῦν με νοῆσαι στοιχεῖον, ἀλλὰ μόνον
<span class="lb" data-page="1.463" data-line="11" id="p1.463.11"></span>ἐκεῖνο τὸ ἄκρως θερμόν· οὕτω δὲ καὶ τὸ ἄκρως ψυχρὸν,
<span class="lb" data-page="1.463" data-line="12" id="p1.463.12"></span>καὶ ξηρὸν, καὶ ὑγρόν. ἁπλοῦν γὰρ εἶναι χρὴ, καὶ ἄμικτον,
<span class="lb" data-page="1.463" data-line="13" id="p1.463.13"></span>οὐ σύνθετον, οὐδὲ μεμιγμένον ἤδη τὸ στοιχεῖον. οὕτως,
<span class="lb" data-page="1.463" data-line="14" id="p1.463.14"></span>ἔφη, νόει· πτισάνην γὰρ καὶ φακῆν οὐκ ἂν εἴποιμι
<span class="lb" data-page="1.463" data-line="15" id="p1.463.15"></span>στοιχεῖον. καὶ μὴν, εἶπον, εἰ τὸ ἄκρως θερμὸν σῶμα νοήσαιμι 
<span class="pb" data-page="1.464" id="p1.464"></span>
<span class="lb" data-page="1.464" data-line="1" id="p1.464.1"></span>στοιχεῖον εἷναι, πῦρ εὐθέως ἐννοῶ, καὶ οὐδὲν ἄλλο.
<span class="lb" data-page="1.464" data-line="2" id="p1.464.2"></span>νόει τοίνυν, ἔφη, πῦρ. οὕτως οὖν, ἔφην, βούλει με καὶ
<span class="lb" data-page="1.464" data-line="3" id="p1.464.3"></span>τὸ ἄκρως ὑγρὸν ὕδωρ νοῆσαι; συνεχώρησε καὶ τοῦτο πάνυ
<span class="lb" data-page="1.464" data-line="4" id="p1.464.4"></span>μόγις. ἐπὶ πῦρ οὖν αὖθις ἥκομεν, ἀέρα τε καὶ ὕδωρ, καὶ
<span class="lb" data-page="1.464" data-line="5" id="p1.464.5"></span>γῆν, ὧν κατ’ ἀρχὰς ἀπεχωρήσαμεν. ὁ δὲ, σὺ γὰρ, ἔφη,
<span class="lb" data-page="1.464" data-line="6" id="p1.464.6"></span>τοιαῦτα ταράττεις τὸν λόγον. καὶ ἅμα πρὸς τοὺς ἄλλους
<span class="lb" data-page="1.464" data-line="7" id="p1.464.7"></span>ἀποβλέψας μαθητὰς, οὗτος, ἔφη, τραφεὶς ἐν διαλεκτικῇ,
<span class="lb" data-page="1.464" data-line="8" id="p1.464.8"></span>καὶ τῆς ἐκεῖθεν ἀναπλησθεὶς ψώρας, (οὕτω γὰρ δὴ καὶ
<span class="lb" data-page="1.464" data-line="9" id="p1.464.9"></span>ὠνόμασεν αὐτὸς) ἀναστρέφει πάντα, καὶ διαστρέφει, καὶ
<span class="lb" data-page="1.464" data-line="10" id="p1.464.10"></span>κυκᾷ, σοφιζόμενος ἡμᾶς, ἵν’ ἐπιδείξηται τὴν λογικὴν αὑτοῦ
<span class="lb" data-page="1.464" data-line="11" id="p1.464.11"></span>παρασκευήν. ἥκει γοῦν ἀξιῶν ἡμᾶς ὁμώνυμα νοῆσαι τὰ
<span class="lb" data-page="1.464" data-line="12" id="p1.464.12"></span>θερμὰ, ἓν μὲν ὡς ποιότητα, καθάπερ τὸ λευκὸν χρῶμα,
<span class="lb" data-page="1.464" data-line="13" id="p1.464.13"></span>δεύτερον δὲ τὸ τὴν ἄκραν ποιότητα δεδεγμένον σῶμα,
<span class="lb" data-page="1.464" data-line="14" id="p1.464.14"></span>καὶ τρίτον, ὃ τῆς τοιαύτης ἐπικρατήσει ποιότητος, θερμὸν
<span class="lb" data-page="1.464" data-line="15" id="p1.464.15"></span>ὀνομάζειν, καθάπερ τὸ βαλανεῖον. ἀλλ’ ἡμεῖς, ἔφη,
<span class="lb" data-page="1.464" data-line="16" id="p1.464.16"></span>σοφίσματα λύειν οὐκ ἐμάθομεν. αὐτὸς τοίνυν, ὡς ἔπλεξεν, 
<span class="pb" data-page="1.465" id="p1.465"></span>
<span class="lb" data-page="1.465" data-line="1" id="p1.465.1"></span>οὕτως καὶ λυέτω. ταῦτα μὲν ἐμοὶ συνέπεσεν ἔτος ἐννεακαιδέκατον
<span class="lb" data-page="1.465" data-line="2" id="p1.465.2"></span>ἄγοντι. καὶ τοῦ λοιποῦ τὰ πλείω μὲν ἐσιώπων
<span class="lb" data-page="1.465" data-line="3" id="p1.465.3"></span>ὑπὲρ τοῦ μὴ δοκεῖν ἐρίζειν· αὐτὸς δ’ ἀνεσκεπτόμην παρ’
<span class="lb" data-page="1.465" data-line="4" id="p1.465.4"></span>ἐμαυτῷ τάτ’ ἄλλα καὶ τὸν περὶ στοιχείων λόγον. ἐθαύμαζον
<span class="lb" data-page="1.465" data-line="5" id="p1.465.5"></span>δὲ, πῶς οὐκ αἰσθάνεται συγχέων ἑαυτὸν ὁ Ἀθήναιος,
<span class="lb" data-page="1.465" data-line="6" id="p1.465.6"></span>ὃς θερμὸν μὲν, καὶ ψυχρὸν, καὶ ξηρὸν, καὶ ὑγρὸν ὀνομάζειν
<span class="lb" data-page="1.465" data-line="7" id="p1.465.7"></span>ἐπιχειρεῖ, ἀπαξιοῖ δὲ πῦρ εἰπεῖν, καὶ γῆν, καὶ ἀέρα,
<span class="lb" data-page="1.465" data-line="8" id="p1.465.8"></span>καὶ ὕδωρ. ναί φησι· τὰ γὰρ προσεχῆ τῶν ζώων λαμβάνω,
<span class="lb" data-page="1.465" data-line="9" id="p1.465.9"></span>οὐχὶ τὰ κοινὰ πάντων σωμάτων στοιχεῖα. καλοῦσι δὲ προσεχῆ
<span class="lb" data-page="1.465" data-line="10" id="p1.465.10"></span>τὰ οἷον ἴδια, καὶ μηδενὸς ἄλλου τῶν ἁπάντων. ἐμοὶ
<span class="lb" data-page="1.465" data-line="11" id="p1.465.11"></span>δὲ καὶ κατ’ ἀρχὰς εὐθὺς εἴρηται, πάμπολυ διαφέρειν τὰ
<span class="lb" data-page="1.465" data-line="12" id="p1.465.12"></span>φαινόμενα <span class="milestone ed2page" data-n="18" data-unit="ed2page" id="ed2page.18"></span>στοιχεῖα τῶν ὄντως στοιχείων. ἔοικα δὲ καὶ
<span class="lb" data-page="1.465" data-line="13" id="p1.465.13"></span>νῦν εἰπεῖν ὑπὲρ αὐτῶν διὰ μακροτέρων. εἴπερ γὰρ ἐλάχιστόν
<span class="lb" data-page="1.465" data-line="14" id="p1.465.14"></span>τι καὶ ἁπλούστατόν ἐστι μόριον τὸ στοιχεῖον, εἴη ἄν
<span class="lb" data-page="1.465" data-line="15" id="p1.465.15"></span>ὡς πρὸς τὴν αἴσθησιν ὀστοῦν, καὶ χόνδρος, καὶ σύνδεσμος, 
<span class="pb" data-page="1.466" id="p1.466"></span>
<span class="lb" data-page="1.466" data-line="1" id="p1.466.1"></span>καὶ ὄνυξ, καὶ θρὶξ, καὶ πιμελὴ, καὶ σὰρξ, καὶ νεῦρον,
<span class="lb" data-page="1.466" data-line="2" id="p1.466.2"></span>καὶ μυελὸς, ἶνές τε καὶ ὑμένες, καὶ ἁπλῶς εἰπεῖν ἅπαντα
<span class="lb" data-page="1.466" data-line="3" id="p1.466.3"></span>τὰ ὁμοιομερῆ στοιχεῖα τῶν ἀνθρωπίνων σωμάτων. ἆρ’ οὖν
<span class="lb" data-page="1.466" data-line="4" id="p1.466.4"></span>ὁ Ἀθήναιος ἔθετό που ταῦτα στοιχεῖα; καὶ μὴν αὐτός
<span class="lb" data-page="1.466" data-line="5" id="p1.466.5"></span>ἐστιν ὁ γράφων, ἕκαστον μὲν τῶν ὁμοιομερῶν ἐκ τῶν πρώτων
<span class="lb" data-page="1.466" data-line="6" id="p1.466.6"></span>γεγονέναι στοιχείων· ἐκ δὲ τῶν ὁμοιομερῶν ἤδη καὶ
<span class="lb" data-page="1.466" data-line="7" id="p1.466.7"></span>συγκεῖσθαι τὰ ἄλλα τοῦ ζώου μόρια. τῆς οὖν σαρκὸς (εἰ
<span class="lb" data-page="1.466" data-line="8" id="p1.466.8"></span>οὕτως ἔτυχεν) ἢ τῆς πιμελῆς ἐρωτηθεὶς τὰ στοιχεῖα, δῆλον,
<span class="lb" data-page="1.466" data-line="9" id="p1.466.9"></span>ὅτι τὸ θερμὸν, καὶ τὸ ψυχρὸν, καὶ τὸ ὑγρὸν, καὶ τὸ
<span class="lb" data-page="1.466" data-line="10" id="p1.466.10"></span>ξηρὸν ἀπεκρίνατο. καὶ μὲν δὴ καὶ ὀστοῦ, καὶ χόνδρου, καὶ
<span class="lb" data-page="1.466" data-line="11" id="p1.466.11"></span>τριχὸς ὡσαύτως ὑγρὸν, καὶ ξηρὸν, καὶ θερμὸν, καὶ ψυχρὸν
<span class="lb" data-page="1.466" data-line="12" id="p1.466.12"></span>εἷναί φησι τὰ στοιχεῖα. καιρὸς οὖν ἤδη πυνθάνεσθαί
<span class="lb" data-page="1.466" data-line="13" id="p1.466.13"></span>σε, ὁποῖον ὑγρὸν, καὶ ξηρὸν, καὶ ψυχρὸν, καὶ θερμὸν
<span class="lb" data-page="1.466" data-line="14" id="p1.466.14"></span>ἀπεφῄνατο. κατὰ μὲν γὰρ τὴν ἐπικράτησιν ὑγρὸν μὲν ἡ
<span class="lb" data-page="1.466" data-line="15" id="p1.466.15"></span>σὰρξ. ὁ χόνδρος δὲ ψυχρόν. ὡσαύτως δὲ τὸ μὲν ὀστοῦν
<span class="lb" data-page="1.466" data-line="16" id="p1.466.16"></span>ξηρὸν καὶ ψυχρὸν, ἡ πιμελὴ δὲ ὑγρὸν καὶ θερμὸν, ἕκαστόν
<span class="lb" data-page="1.466" data-line="17" id="p1.466.17"></span>τε τῶν ἄλλων ὁμοιομερῶν ἢ τοῖον ἢ τοῖον ἐπικρατείᾳ ἐστὶ 
<span class="pb" data-page="1.467" id="p1.467"></span>
<span class="lb" data-page="1.467" data-line="1" id="p1.467.1"></span>τῶν ἁπλῶν. εἴπερ οὖν τὸ κατ’ ἐπικράτησιν θερμὸν ἢ ψυχρὸν,
<span class="lb" data-page="1.467" data-line="2" id="p1.467.2"></span>ἢ ξηρὸν ἢ ὑγρὸν ἀποφαίνοιτό τις εἶναι στοιχεῖον,
<span class="lb" data-page="1.467" data-line="3" id="p1.467.3"></span>ὀστοῦν, καὶ χόνδρος, καὶ νεῦρον, ὅσα τ’ ἄλλα τοιαῦτα,
<span class="lb" data-page="1.467" data-line="4" id="p1.467.4"></span>στοιχεῖα γενήσεται τῶν ἀνθρωπίνων σωμάτων. ἀλλ’ οὐ
<span class="lb" data-page="1.467" data-line="5" id="p1.467.5"></span>ταῦτά φησιν ὁ Ἀθήναιος, ἀλλὰ τὰ τούτων συνθετικὰ ὄντως
<span class="lb" data-page="1.467" data-line="6" id="p1.467.6"></span>εἶναι στοιχεῖα δῆλον οὖν, ὡς ὑπερβαίνει τὴν αἴσθησιν,
<span class="lb" data-page="1.467" data-line="7" id="p1.467.7"></span>ἐπὶ τὰ πρῶτα καὶ ὄντως ἁπλᾶ τῷ λογισμῷ προϊὼν, ἃ
<span class="lb" data-page="1.467" data-line="8" id="p1.467.8"></span>μηκέτι ἐγχωρεῖ λέγειν ἐπικρατείᾳ τοῖα ἢ τοῖα γίνεσθαι·
<span class="lb" data-page="1.467" data-line="9" id="p1.467.9"></span>σύνθετα γὰρ κᾀκεῖνα πάλιν ἔσται, καὶ διχῆ σφαλησόμεθα
<span class="lb" data-page="1.467" data-line="10" id="p1.467.10"></span>τοῦ προσήκοντος, ὅτι τε τῶν αἰσθητῶν ἀπεχωρήσαμεν, ὡς
<span class="lb" data-page="1.467" data-line="11" id="p1.467.11"></span>ἁπλούστερόν τι ζητοῦντες, καὶ ὅτι μηδ’ ἐν τοῖς ἀδήλοις
<span class="lb" data-page="1.467" data-line="12" id="p1.467.12"></span>ἤδη τὸ ἁπλούστερον ἔχομεν. ἐν μὲν γὰρ τοῖς φαινομένοις,
<span class="lb" data-page="1.467" data-line="13" id="p1.467.13"></span>εἰ καὶ μηδὲν ἄλλο, τὸ γοῦν ὁμολογούμενον ἡμῖν ὑπῆρχεν.
<span class="lb" data-page="1.467" data-line="14" id="p1.467.14"></span>οὐδεὶς γοῦν ἐστιν, ὃς οὔ φησι, πρῶτα καὶ ἁπλούστατα μόρια
<span class="lb" data-page="1.467" data-line="15" id="p1.467.15"></span>πρὸς τὴν αἴσθησιν εἶναι χόνδρον, καὶ πιμελὴν, καὶ ﻿
<span class="pb" data-page="1.468" id="p1.468"></span>
<span class="lb" data-page="1.468" data-line="1" id="p1.468.1"></span>ὑμένα, καὶ τὰ ἄλλα σύμπαντα τὰ ὁμοιομερῆ. τῷ δὲ καὶ
<span class="lb" data-page="1.468" data-line="2" id="p1.468.2"></span>ταῦτ’ ἀπολείποντι, διότι πρὸς τὴν φύσιν ἐστὶν σύνθετα,
<span class="lb" data-page="1.468" data-line="3" id="p1.468.3"></span>κᾂν ταῖς αἰσθήσεσιν ἁπλᾶ φαίνηται, καὶ μηδέπω μηδὲν τῶν
<span class="lb" data-page="1.468" data-line="4" id="p1.468.4"></span>ἁπλῶν λέγοντι, τίς ἂν εὐσχήμων ἀπολογία γένοιτο πρὸς τὸ
<span class="lb" data-page="1.468" data-line="5" id="p1.468.5"></span>μὴ περιττά τε καὶ μάταια φλυαρεῖν; εἰ μὲν γὰρ τὸ κατ’
<span class="lb" data-page="1.468" data-line="6" id="p1.468.6"></span>ἐπικράτειαν ὑγρὸν, καὶ θερμὸν, καὶ ψυχρὸν, καὶ ξηρὸν
<span class="lb" data-page="1.468" data-line="7" id="p1.468.7"></span>ὀνομάζεις, ἔχεις ἐναργῶς ἤδη τὰ στοιχεῖα γινωσκόμενα, νεῦρον,
<span class="lb" data-page="1.468" data-line="8" id="p1.468.8"></span>καὶ ὑμένα, καὶ χόνδρον, καὶ σάρκα, καὶ σύνδεσμον,
<span class="lb" data-page="1.468" data-line="9" id="p1.468.9"></span>καὶ τῶν ἄλλων ἕκαστον ὧν εἴπομεν. εἰ δὲ τὸ πρὸς τὴν
<span class="lb" data-page="1.468" data-line="10" id="p1.468.10"></span>φύσιν ἁπλοῦν ζητεῖς, ἄμικτόν τε εἶναι χρὴ τοῦτο, καὶ
<span class="lb" data-page="1.468" data-line="11" id="p1.468.11"></span>ἄκρατον, καὶ ἄκρον τῇ ποιότητι. πάλιν οὖν ἥκεις ἐπὶ πῦρ,
<span class="lb" data-page="1.468" data-line="12" id="p1.468.12"></span>καὶ ἀέρα, καὶ ὕδωρ, καὶ γῆν. ἐν τούτοις γὰρ μόνοις εὑρήσεις
<span class="lb" data-page="1.468" data-line="13" id="p1.468.13"></span>ἀμίκτους τε καὶ ἀκράτους τὰς ποιότητας, ἄκραν μὲν
<span class="lb" data-page="1.468" data-line="14" id="p1.468.14"></span>ἐν πυρὶ θερμότητά τε καὶ ξηρότητα, ἄκραν δ’ ἐν τῇ γῇ
<span class="lb" data-page="1.468" data-line="15" id="p1.468.15"></span>ψυχρότητα καὶ ξηρότητα, καὶ τῶν ἄλλων ἐν ἑκατέρῳ κατὰ
<span class="lb" data-page="1.468" data-line="16" id="p1.468.16"></span>τὴν οἰκείαν φύσιν. κᾂν εἰ μὴ τέτταρα δὲ βουληθείης, 
<span class="pb" data-page="1.469" id="p1.469"></span>
<span class="lb" data-page="1.469" data-line="1" id="p1.469.1"></span>
<span class="milestone ed2page" data-n="19" data-unit="ed2page" id="ed2page.19"></span>ἀλλὰ δύο λέγειν ἐξ αὐτῶν ἢ τρία τὰ στοιχεῖα, τάχ’
<span class="lb" data-page="1.469" data-line="2" id="p1.469.2"></span>ἂν ἔχοις τινὸς εὐπορῆσαι λογισμοῦ. τὸ δὲ ἅμα μὲν ἄκρως
<span class="lb" data-page="1.469" data-line="3" id="p1.469.3"></span>ὑγρὸν ὁμολογεῖν εἶναι τὸ στοιχεῖον, ἅμα δὲ ἄλλο τι λέγειν
<span class="lb" data-page="1.469" data-line="4" id="p1.469.4"></span>οἴεσθαι παρὰ τὸ ὕδωρ, ἐσχάτως ἠλίθιον, εἰ μή τι ἄρα
<span class="lb" data-page="1.469" data-line="5" id="p1.469.5"></span>
<span class="milestone ed1page" data-n="54" data-unit="ed1page" id="ed1page.54"></span>τὰς ποιότητας αὐτὰς μόνας εἶναι λέγεις στοιχεῖα, καὶ
<span class="lb" data-page="1.469" data-line="6" id="p1.469.6"></span>οὐ τὰ δεδεγμένα ταύτας σώματα. γενήσεται γὰρ οὕτως οὐ
<span class="lb" data-page="1.469" data-line="7" id="p1.469.7"></span>τὸ ὕδωρ στοιχεῖον, ἀλλ’ ὑγρότης, οὐδὲ τὸ πῦρ, ἀλλ’ ἡ
<span class="lb" data-page="1.469" data-line="8" id="p1.469.8"></span>ἄκρα θερμότης. εἰ δὲ τοῦτο, πρῶτον μὲν πυρὸς ἀνωτέρω
<span class="lb" data-page="1.469" data-line="9" id="p1.469.9"></span>καὶ γῆς καὶ ὕδατος καὶ ἀέρος ἀναβήσεται τῷ λόγῳ ὁ
<span class="lb" data-page="1.469" data-line="10" id="p1.469.10"></span>μηδ’ ἐπὶ ταῦτα προελθεῖν ὑπομένων, ὡς πόῤῥω τῆς ἰατρικῆς
<span class="lb" data-page="1.469" data-line="11" id="p1.469.11"></span>ὄντα· δεύτερον δὲ φανερῶς ἐξελεγχθήσεται μὴ γινώσκων,
<span class="lb" data-page="1.469" data-line="12" id="p1.469.12"></span>ὅπη διαφέρει στοιχεῖον ἀρχῆς. ὅτι τε γὰρ ἁπλούστερόν
<span class="lb" data-page="1.469" data-line="13" id="p1.469.13"></span>ἐστι πυρὸς ἡ ἄκρα θερμότης, ὅτι τε, ταύτης ἐγγινομένης
<span class="lb" data-page="1.469" data-line="14" id="p1.469.14"></span>τῇ ὕλῃ, πῦρ ἀποτελεῖται, τοῖς φιλοσόφοις ὡμολόγηται
<span class="lb" data-page="1.469" data-line="15" id="p1.469.15"></span>πᾶσιν, οἷς Ἀθήναιος ἕπεσθαι σπουδάζει. καὶ μὲν δὴ καὶ
<span class="lb" data-page="1.469" data-line="16" id="p1.469.16"></span>ὡς ἀρχὴ τῆς τοῦ πυρὸς γενέσεως ἵλη τίς ἐστιν ἡ ἅπασιν
<span class="lb" data-page="1.469" data-line="17" id="p1.469.17"></span>ὑποβεβλημένη τοῖς στοιχείοις ἡ ἄποιος, ἥ τ’ ἐγγινομένη 
<span class="pb" data-page="1.470" id="p1.470"></span>
<span class="lb" data-page="1.470" data-line="1" id="p1.470.1"></span>ταύτῃ θερμότης ἡ ἄκρα, καὶ τοῦθ’ ὁμοίως ὡμολόγηται· καὶ
<span class="lb" data-page="1.470" data-line="2" id="p1.470.2"></span>ὡς ἡ μὲν ὕλη διὰ παντὸς τοῦ αἰῶνος ἐστὶν, ἀγέννητός τε καὶ
<span class="lb" data-page="1.470" data-line="3" id="p1.470.3"></span>ἄφθαρτος οὖσα, τὸ δὲ γινόμενόν τε καὶ ἀπογινόμενον αὐτῆς ἡ
<span class="lb" data-page="1.470" data-line="4" id="p1.470.4"></span>ποιότης ἐστίν· καὶ ὡς ὁμογενὲς εἶναι χρὴ τὸ στοιχεῖον, οὗπερ ἂν
<span class="lb" data-page="1.470" data-line="5" id="p1.470.5"></span>εἴη στοιχεῖον. ἐν τούτῳ γὰρ δὴ καὶ διήνεγκε στοιχεῖον ἀρχῆς, ἐν
<span class="lb" data-page="1.470" data-line="6" id="p1.470.6"></span>τῷ τὰς μὲν ἀρχὰς οὐκ ἐξ ἀνάγκης ὁμογενεῖς εἶναι τοῖς πράγμασιν,
<span class="lb" data-page="1.470" data-line="7" id="p1.470.7"></span>ὧν ὑπάρχουσιν ἀρχαὶ, τὰ δὲ στοιχεῖα πάντως ὁμογενῆ.
<span class="lb" data-page="1.470" data-line="8" id="p1.470.8"></span>ποιότης μὲν γὰρ ἁπλῆ ποιότητος συνθέτου στοιχεῖον, ἁπλοῦν
<span class="lb" data-page="1.470" data-line="9" id="p1.470.9"></span>δὲ σῶμα σώματος οὐχ ἁπλοῦ. καὶ μὴν εἰ τὸ θερμὸν, καὶ
<span class="lb" data-page="1.470" data-line="10" id="p1.470.10"></span>ψυχρὸν, καὶ ξηρὸν, καὶ ὑγρὸν ἐλέγετο τριχῶς, ἢ ὡς ποιότης,
<span class="lb" data-page="1.470" data-line="11" id="p1.470.11"></span>ἢ ὡς ἄμικτον, ἢ ὡς μεμιγμένον σῶμα, φαίνεται δ’ οὔθ’ ἡ
<span class="lb" data-page="1.470" data-line="12" id="p1.470.12"></span>ποιότης στοιχεῖον, οὔτε τὸ κεκραμένον καὶ μεμιγμένον σῶμα,
<span class="lb" data-page="1.470" data-line="13" id="p1.470.13"></span>ὑπολείπεται τοίνυν τὸ ἄκρατόν τε καὶ ἄμικτον σῶμα καὶ
<span class="lb" data-page="1.470" data-line="14" id="p1.470.14"></span>ἁπλοῦν ταῖς ποιότησι τὸ στοιχεῖον εἶναι. πάλιν οὖν ἥκει
<span class="lb" data-page="1.470" data-line="15" id="p1.470.15"></span>πῦρ, καὶ γῆ, καὶ ὕδωρ, καὶ ἀὴρ, ἐν οἷς πρώτοις ἄκρα
<span class="lb" data-page="1.470" data-line="16" id="p1.470.16"></span>θερμότης, καὶ ψυχρότης, καὶ ξηρότης, καὶ ὑγρότης ἐστί. 
<span class="pb" data-page="1.471" id="p1.471"></span>
<span class="lb" data-page="1.471" data-line="1" id="p1.471.1"></span>τὸ δὲ διὰ τοῦτο δεδιέναι ταῦθ’ ὁμολογεῖν εἶναι στοιχεῖα,
<span class="lb" data-page="1.471" data-line="2" id="p1.471.2"></span>διότι μήτ’ ἐξαιροῦμεν ἐκ τοῦ σώματος αὐτῶν τι, μήτ’ ἐντίθεμεν,
<span class="lb" data-page="1.471" data-line="3" id="p1.471.3"></span>ἐσχάτως ἠλίθιον. τὰ γὰρ ἐκ τῶν στοιχείων γεγονότα
<span class="lb" data-page="1.471" data-line="4" id="p1.471.4"></span>προσφερόμενοι, πάντως δήπου καὶ τὰ στοιχεῖα τοῖς
<span class="lb" data-page="1.471" data-line="5" id="p1.471.5"></span>σώμασιν ἡμῶν ἐντίθεμεν. ἀλλ’ οὐκ εἰλικρινῆ, φασὶν, οὐδὲ
<span class="lb" data-page="1.471" data-line="6" id="p1.471.6"></span>μόνα. κακῶς οὖν λέγεται, μήτ’ ἐξαιρεῖν, μήτε ἐντιθέναι
<span class="lb" data-page="1.471" data-line="7" id="p1.471.7"></span>στοιχεῖον. ἐχρῆν γὰρ οὐχ ἁπλῶς οὕτως εἰπεῖν, ἀλλ’ ὅτι μὴ
<span class="lb" data-page="1.471" data-line="8" id="p1.471.8"></span>μόνον, μηδ’ ἄμικτον, μηδ’ αὐτὸ καθ’ ἑαυτό. καίτοι καὶ
<span class="lb" data-page="1.471" data-line="9" id="p1.471.9"></span>τοῦτ’ αὐτὸ τί ποτε βούλεται περαίνειν αὐτοῖς; οὔτε γὰρ
<span class="lb" data-page="1.471" data-line="10" id="p1.471.10"></span>ἄχρηστος ἡ περὶ τῶν στοιχείων θεωρία διὰ τοῦτ’ ἂν εἰκότως
<span class="lb" data-page="1.471" data-line="11" id="p1.471.11"></span>νομισθείη, διότι μηδὲν αὐτῶν ἄμικτον ἑτέρου τοῖς
<span class="lb" data-page="1.471" data-line="12" id="p1.471.12"></span>σώμασιν ἡμῶν προσφέρομεν, οὔτε διὰ τοῦτο πῦρ, καὶ ἀὴρ,
<span class="lb" data-page="1.471" data-line="13" id="p1.471.13"></span>καὶ ὕδωρ, καὶ γῆ κακῶς εἴρηται στοιχεῖα, διότι τοῖς μὲν ἐξ
<span class="lb" data-page="1.471" data-line="14" id="p1.471.14"></span>αὐτῶν γεγονόσι χρώμεθα, μόνον δ’ αὐτῶν ἕκαστον ἰδίᾳ
<span class="lb" data-page="1.471" data-line="15" id="p1.471.15"></span>καὶ καθ’ αὑτὸ παντάπασιν ἄχρηστον ὑπάρχει. καίτοι καὶ
<span class="lb" data-page="1.471" data-line="16" id="p1.471.16"></span>εἰλικρινέσι χρώμεθα πολλάκις τοῖς τοῦ κόσμου στοιχείοις, 
<span class="pb" data-page="1.472" id="p1.472"></span>
<span class="lb" data-page="1.472" data-line="1" id="p1.472.1"></span>ὕδατι μὲν ὁσημέραι χρώμενοι, καὶ πίνοντες, καὶ λουόμενοι,
<span class="lb" data-page="1.472" data-line="2" id="p1.472.2"></span>καὶ ἄλλως ὁπωσοῦν, ἀέρι τε πανταχόθεν ἡμῖν περικειμένῳ,
<span class="lb" data-page="1.472" data-line="3" id="p1.472.3"></span>καὶ διὰ τῆς εἰσπνοῆς ἑλκομένῳ. καὶ μὲν δὴ καὶ κατεψυγμένοι
<span class="lb" data-page="1.472" data-line="4" id="p1.472.4"></span>πολλάκις ἐδεήθημεν πυρός. οὐκ οὖν οἶδα, τί ποτέ
<span class="lb" data-page="1.472" data-line="5" id="p1.472.5"></span>ἐστιν ὃ περαίνουσι, φάσκοντες, μήτ’ ἐξαιρεῖν τι τοῦ σώματος
<span class="lb" data-page="1.472" data-line="6" id="p1.472.6"></span>ἡμῶν, μήτ’ ἐντιθέναι πῦρ, καὶ ὕδωρ, καὶ ἀέρα, καὶ
<span class="lb" data-page="1.472" data-line="7" id="p1.472.7"></span>γῆν. <span class="milestone ed2page" data-n="20" data-unit="ed2page" id="ed2page.20"></span>ἐγὼ μὲν γὰρ καὶ τὸν ἐν τῷ κρύει παρὰ πυρὶ
<span class="lb" data-page="1.472" data-line="8" id="p1.472.8"></span>θαλπόμενον ἀντεισάγειν φημὶ τῷ σώματι πῦρ, καὶ ὅστις
<span class="lb" data-page="1.472" data-line="9" id="p1.472.9"></span>ὕδατος πίνει, καὶ τοῦτον ἀντεισάγειν ὕδωρ εἰς τὸ σῶμα, καὶ
<span class="lb" data-page="1.472" data-line="10" id="p1.472.10"></span>τὸν ἀναπνέοντα δὲ κατὰ τὸν αὐτὸν λόγον ἀέρα. καὶ μέν
<span class="lb" data-page="1.472" data-line="11" id="p1.472.11"></span>γε καὶ ὅσα τῶν ζώων ἢ ψάμμον, ἢ γῆν, ἢ λίθους, ἢ
<span class="lb" data-page="1.472" data-line="12" id="p1.472.12"></span>βόρβορον, ἢ ὀστᾶ σιτεῖται, καὶ ταῦτα φανερῶς ἐπεισάγει
<span class="lb" data-page="1.472" data-line="13" id="p1.472.13"></span>τοῖς σώμασι γῆν. εἰ δ’, ὅτι μήτε μέχρι τοῦ καυθῆναι
<span class="lb" data-page="1.472" data-line="14" id="p1.472.14"></span>θάλπεταί τις παρὰ τῷ πυρὶ, μήτ’ ἄχρι τοῦ διαῤῥαγῆναι
<span class="lb" data-page="1.472" data-line="15" id="p1.472.15"></span>πίνει, διὰ τοῦτ’ οὐχ ἡγοῦνται τῶν στοιχείων οὐδὲν ἡμᾶς
<span class="lb" data-page="1.472" data-line="16" id="p1.472.16"></span>ἐπεισάγειν τῷ σώματι, θαυμάζειν χρὴ σοφίαν τῶν ἀνδρῶν,
<span class="lb" data-page="1.472" data-line="17" id="p1.472.17"></span>οὐδ’ ἄχρι τοσούτου συνιέναι δυναμένων, ὡς, εἰ παντελῶς ﻿
<span class="pb" data-page="1.473" id="p1.473"></span>
<span class="lb" data-page="1.473" data-line="1" id="p1.473.1"></span>ἀπώλλυτο τῶν στοιχείων ὁτιοῦν, εὐθὺς καὶ τὸ ζῶον φθαρήσεται.
<span class="lb" data-page="1.473" data-line="2" id="p1.473.2"></span>ἀπολεῖται δὲ, εἰ μὲν ἐκπυρωθείη, τὸ ψυχρὸν στοιχεῖον,
<span class="lb" data-page="1.473" data-line="3" id="p1.473.3"></span>εἰ δ’ ἐσχάτως καταψυχθείη τὸ θερμόν. οὕτω δὲ
<span class="lb" data-page="1.473" data-line="4" id="p1.473.4"></span>κᾂν ἐσχάτως ἀποξηράνῃς τὸ σῶμα, τελέως ἀναιρήσεις τὸ
<span class="lb" data-page="1.473" data-line="5" id="p1.473.5"></span>ὑγρόν· κᾂν ἐξυγράνῃς, τὸ ξηρόν. ὥστ’ αὐτὸ τοὐναντίον,
<span class="lb" data-page="1.473" data-line="6" id="p1.473.6"></span>ἢ ἐκεῖνοι λέγουσιν, ἀεὶ μὲν ἀφαιρεῖται καὶ προστίθεται
<span class="lb" data-page="1.473" data-line="7" id="p1.473.7"></span>τῶν στοιχείων τι· μέτρῳ μέντοι τοῦτο γίνεται τοῖς γε μὴ
<span class="lb" data-page="1.473" data-line="8" id="p1.473.8"></span>βουλομένοις διαφθεῖραι τὸ ζῶον· ἡ γὰρ ἄμετρος αὐτῶν χρῆσις
<span class="lb" data-page="1.473" data-line="9" id="p1.473.9"></span>εἰς ὄλεθρον τελευτᾷ. 
</p>
</section>
<section id="s1.7" title="Chapter 1.7">
<p>
<span class="lb" data-page="1.473" data-line="10" id="p1.473.10"></span>Τὸ δὲ συνέχον ἐν τῷ λόγῳ καὶ μάλιστα λανθάνον
<span class="lb" data-page="1.473" data-line="11" id="p1.473.11"></span>αὐτοὺς ἤδη πᾶν ἀποκαλύψαι πειράσομαι. ἅπαντα γὰρ, ὅσα
<span class="lb" data-page="1.473" data-line="12" id="p1.473.12"></span>γένεσιν ἔχει καὶ φθορὰν, σώματα διτταῖς ὑπόκειται μεταβολαῖς,
<span class="lb" data-page="1.473" data-line="13" id="p1.473.13"></span>ἀλλοιουμένης τε ἅμα καὶ ῥεούσης αὐτῶν τῆς οὐσίας. ἀλλοιοῦται
<span class="lb" data-page="1.473" data-line="14" id="p1.473.14"></span>μὲν οὖν θερμαινομένη, καὶ ψυχομένη, καὶ ξηραινομένη, καὶ
<span class="lb" data-page="1.473" data-line="15" id="p1.473.15"></span>ὑγραινομένη. μόναι γὰρ αἱ ποιότητες αὗται μεταβάλλουσιν
<span class="lb" data-page="1.473" data-line="16" id="p1.473.16"></span>ὅλην δι’ ὅλου τὴν οὐσίαν, ὡς καὶ μετ’ ὀλίγον εἰρήσεται. 
<span class="pb" data-page="1.474" id="p1.474"></span>
<span class="lb" data-page="1.474" data-line="1" id="p1.474.1"></span>ῥεῖ δὲ κατὰ τὰς αἰσθητὰς ἐκκρίσεις, καὶ προσέτι κατὰ τὴν
<span class="lb" data-page="1.474" data-line="2" id="p1.474.2"></span>ἄδηλον καλουμένην διαπνοήν. ὥσθ’, ἵνα σώζηται, διττῆς
<span class="lb" data-page="1.474" data-line="3" id="p1.474.3"></span>καὶ τῆς ἐπανορθώσεως δεῖται, τῆς μὲν ἑτέρας τὸ ὑπερβάλλον
<span class="lb" data-page="1.474" data-line="4" id="p1.474.4"></span>ἐν ταῖς ποιότησι κολαζούσης, τῆς δὲ λοιπῆς τὴν τοῦ
<span class="lb" data-page="1.474" data-line="5" id="p1.474.5"></span>κενουμένου βάσιν ἀναπληρούσης. ἀλλὰ ἡ μὲν καθαιροῦσα
<span class="lb" data-page="1.474" data-line="6" id="p1.474.6"></span>τὴν ἀμετρίαν ἡ ἐναντία δήπου ποιότης ἐστὶ τῆς πλεοναζούσης·
<span class="lb" data-page="1.474" data-line="7" id="p1.474.7"></span>ἡ δὲ τὸ λεῖπον ἀναπληροῦσα ποιότης ἐναντία μὲν
<span class="lb" data-page="1.474" data-line="8" id="p1.474.8"></span>οὐκ ἔστιν, ὁμοιοτάτην δ’ εἶναι χρὴ τῇ κενωθείσῃ πρότερον
<span class="lb" data-page="1.474" data-line="9" id="p1.474.9"></span>οὐσίᾳ· μέλλει γὰρ ἀντ’ ἐκείνης ἔσεσθαι τῷ ζώῳ. τουτὶ μὲν
<span class="lb" data-page="1.474" data-line="10" id="p1.474.10"></span>οὖν ἐστι τὸ τρέφεσθαι τοῖς σώμασιν, ἔκ τινος οὐσίας ὁμοίας
<span class="lb" data-page="1.474" data-line="11" id="p1.474.11"></span>τῇ πρότερον κενωθείσῃ γινόμενον. ὅθεν, οἶμαι, καὶ τὴν οὐσίαν
<span class="lb" data-page="1.474" data-line="12" id="p1.474.12"></span>ἐκείνην τροφὴν ὀνομάζομεν. ἡνίκα δὲ κατὰ ποιότητα
<span class="lb" data-page="1.474" data-line="13" id="p1.474.13"></span>μόνον ἀλλοιοῦν βουλόμεθα τὸ ὑποκείμενον, οἷς μὲν τοῦτο
<span class="lb" data-page="1.474" data-line="14" id="p1.474.14"></span>δρῶμεν, οὐ τροφὰς, ἀλλὰ φάρμακα προσαγορεύομεν. οὐκ
<span class="lb" data-page="1.474" data-line="15" id="p1.474.15"></span>ἔχοντες δ’ εὑρεῖν χωρὶς οὐσίας οὐδὲ μίαν ποιότητα, σὺν
<span class="lb" data-page="1.474" data-line="16" id="p1.474.16"></span>ταῖς οὐσίαις αὐτὰς ἀναγκαζόμεθα λαμβάνοντες προσφέρειν
<span class="lb" data-page="1.474" data-line="17" id="p1.474.17"></span>τοῖς δεομένοις σώμασιν· ἄκρας μὲν ποιότητος χρῄζοντες, τὸ 
<span class="pb" data-page="1.475" id="p1.475"></span>
<span class="lb" data-page="1.475" data-line="1" id="p1.475.1"></span>στοιχεῖον αὐτὸ, πῦρ, ἢ ὕδωρ, ἢ γῆν, ἢ ἀέρα, μετρίας
<span class="lb" data-page="1.475" data-line="2" id="p1.475.2"></span>δὲ, τὸ μεμιγμένον ἐκ τῶν στοιχείων. ἐπειδὰν μὲν οὖν
<span class="lb" data-page="1.475" data-line="3" id="p1.475.3"></span>θερμῇναι βουλώμεθα, τοιοῦτον αἱρούμενοι φάρμακον, ἐν ᾧ
<span class="lb" data-page="1.475" data-line="4" id="p1.475.4"></span>πλείων μέν ἐστιν ἡ τοῦ πυρὸς μοῖρα τῆς ἐναντίας· ἐπειδὰν
<span class="lb" data-page="1.475" data-line="5" id="p1.475.5"></span>δὲ ψύξαι, ἐν ᾧ τοὔμπαλιν· ἔστι δ’ ὅτε συναμφότερον
<span class="lb" data-page="1.475" data-line="6" id="p1.475.6"></span>ἅμα πρᾶξαι <span class="milestone ed2page" data-n="21" data-unit="ed2page" id="ed2page.21"></span>προαιρούμενοι, καὶ ἀλλοιῶσαι, καὶ θρέψαι,
<span class="lb" data-page="1.475" data-line="7" id="p1.475.7"></span>τοιαύτην ζητοῦμεν οὐσίαν, ἥτις καὶ τὴν ὡς σιτίου, καὶ τὴν
<span class="lb" data-page="1.475" data-line="8" id="p1.475.8"></span>ὡς φαρμάκου χρείαν παρέξει. μὴ τοίνυν ἀξιούτωσαν ἅπαν
<span class="lb" data-page="1.475" data-line="9" id="p1.475.9"></span>ζῶον ἢ πῦρ, ἢ γῆν, ἢ ὕδωρ, ἢ ἀέρα προσφέρεσθαι, μόνον
<span class="lb" data-page="1.475" data-line="10" id="p1.475.10"></span>αὐτὸ καθ’ αὑτὸ, χωρὶς τῶν ἄλλων, εἰλικρινὲς στοιχεῖον.
<span class="lb" data-page="1.475" data-line="11" id="p1.475.11"></span>οὔτε γὰρ ὡς σιτίον, οὔθ’ ὡς φάρμακον δεήσει προσφέρεσθαι.
<span class="lb" data-page="1.475" data-line="12" id="p1.475.12"></span>τὸ γὰρ ὅμοιον ἦν τῷ τρεφομένῳ σιτίον. ὅμοιον δὲ
<span class="lb" data-page="1.475" data-line="13" id="p1.475.13"></span>τῷ συνθέτῳ σώματι, καὶ κεκραμένῳ, καὶ πάντων μετέχοντι
<span class="lb" data-page="1.475" data-line="14" id="p1.475.14"></span>τῶν στοιχείων, ἕτερον, οἶμαι, τοιοῦτό ἐστιν, ἐξ ἐκείνων
<span class="lb" data-page="1.475" data-line="15" id="p1.475.15"></span>ἁπάντων γεγονός. οὔθ’ ὡς φάρμακον ἀεὶ χρήσιμόν ἐστι τὸ 
<span class="pb" data-page="1.476" id="p1.476"></span>
<span class="lb" data-page="1.476" data-line="1" id="p1.476.1"></span>στοιχεῖον, ἀλλ’ ἐν ἐκείνῳ μόνῳ τῷ χρόνῳ, καθ’ ὃν ἄκρας
<span class="lb" data-page="1.476" data-line="2" id="p1.476.2"></span>ποιότητος δεῖται τὸ σῶμα. ταῦτ’ οὖν εἴρηταί μοι πρὸς τοὺς
<span class="lb" data-page="1.476" data-line="3" id="p1.476.3"></span>οὐκ ὀρθῶς ἀκούοντας Ἱπποκράτους. ἤδη δὲ δῆλον, ὡς ἀεὶ
<span class="lb" data-page="1.476" data-line="4" id="p1.476.4"></span>τῶν στοιχείων δεόμεθα, ποτὲ μὲν ὡς ἁπλῶν καὶ μόνων,
<span class="lb" data-page="1.476" data-line="5" id="p1.476.5"></span>ἐνίοτε δ’ ὡς ἐπικρατούντων, <span class="milestone ed1page" data-n="55" data-unit="ed1page" id="ed1page.55"></span>ἢ πάντως γ’ ὡς συντιθέντων
<span class="lb" data-page="1.476" data-line="6" id="p1.476.6"></span>ἐκεῖνο τὸ σῶμα, τὸ μέλλον ἡμῖν ἢ τροφῆς ἢ φαρμάκου
<span class="lb" data-page="1.476" data-line="7" id="p1.476.7"></span>χρείαν παρέξειν. 
</p>
</section>
<section id="s1.8" title="Chapter 1.8">
<p>
<span class="lb" data-page="1.476" data-line="8" id="p1.476.8"></span>Ὅτι δ’ ἀπὸ τῶν ποιοτήτων ὀνομάζει τὰ
<span class="lb" data-page="1.476" data-line="9" id="p1.476.9"></span>στοιχεῖα πολλάκις ὁ Ἱπποκράτης ἐν τῷ περὶ φύσεως ἀνθρώπου
<span class="lb" data-page="1.476" data-line="10" id="p1.476.10"></span>βιβλίῳ, θερμὸν μὲν καλῶν, οὔτε τὴν ποιότητα
<span class="lb" data-page="1.476" data-line="11" id="p1.476.11"></span>μόνην, οὔτε τὸ κατ’ ἐπικράτησιν αὐτῆς ὁμωνύμως ὀνομαζόμενον,
<span class="lb" data-page="1.476" data-line="12" id="p1.476.12"></span>ἀλλὰ τὸ μετέχον ἄκρας θερμότητος σῶμα, ψυχρὸν
<span class="lb" data-page="1.476" data-line="13" id="p1.476.13"></span>δὲ, ἐν ᾧ ψυχρότης ἄκρα, ξηρὸν δὲ, ἐν ᾧ ξηρότης, ἐξ
<span class="lb" data-page="1.476" data-line="14" id="p1.476.14"></span>αὐτῶν ἄν σοι κατάδηλον γένοιτο τῶν ῥήσεων. ἐπειδὰν μὲν
<span class="lb" data-page="1.476" data-line="15" id="p1.476.15"></span>γὰρ λέγῃ, καὶ πάλιν ἀνάγκη ἀποχωρέειν ἕκαστον εἰς τὴν
<span class="lb" data-page="1.476" data-line="16" id="p1.476.16"></span>ἑωυτοῦ φύσιν, τελευτῶντος τοῦ ἀνθρώπου, τό τε ξηρὸν 
<span class="pb" data-page="1.477" id="p1.477"></span>
<span class="lb" data-page="1.477" data-line="1" id="p1.477.1"></span>πρὸς τὸ ξηρὸν, καὶ τὸ ὑγρὸν πρὸς τὸ ὑγρὸν, καὶ τὸ θερμὸν
<span class="lb" data-page="1.477" data-line="2" id="p1.477.2"></span>πρὸς τὸ θερμὸν, καὶ τὸ ψυχρὸν πρὸς τὸ ψυχρόν· οὐ
<span class="lb" data-page="1.477" data-line="3" id="p1.477.3"></span>τὰς ποιότητας αὐτὰς μόνας λέγει ξηρὸν καὶ ὑγρὸν καὶ
<span class="lb" data-page="1.477" data-line="4" id="p1.477.4"></span>ψυχρὸν καὶ θερμὸν, ἀλλὰ τὰς οὐσίας, ἐν αἷς αἱ ποιότητες.
<span class="lb" data-page="1.477" data-line="5" id="p1.477.5"></span>αὗται γὰρ ἀποχωροῦσι, τελευτῶντος τοῦ ἀνθρώπου, καὶ αὗται
<span class="lb" data-page="1.477" data-line="6" id="p1.477.6"></span>τοῖς τοῦ παντὸς ἀναμίγνυνται στοιχείοις. αἱ ποιότητες
<span class="lb" data-page="1.477" data-line="7" id="p1.477.7"></span>δὲ φθείρεσθαι μὲν ἂν λέγοιντο, τελευτῶντος τοῦ ζώου, πρὸς
<span class="lb" data-page="1.477" data-line="8" id="p1.477.8"></span>δὲ τὴν οἰκείαν φύσιν ἀποχωρεῖν οὐκ ἂν λέγοιντο. πάλιν
<span class="lb" data-page="1.477" data-line="9" id="p1.477.9"></span>δὲ τοῖς εἰρημένοις ἐπιφέρων ὁ Ἱπποκράτης φησί· τοιαύτη
<span class="lb" data-page="1.477" data-line="10" id="p1.477.10"></span>δὲ καὶ ἡ τῶν ζώων φύσις ἐστὶ, καὶ τῶν ἄλλων ἁπάντων.
<span class="lb" data-page="1.477" data-line="11" id="p1.477.11"></span>γίνεται γὰρ ὁμοίως πάντα, καὶ τελευτᾷ ὁμοίως πάντα.
<span class="lb" data-page="1.477" data-line="12" id="p1.477.12"></span>συνίσταται γὰρ αὐτέων ἡ φύσις ἀπὸ τουτέων τῶν εἰρημένων
<span class="lb" data-page="1.477" data-line="13" id="p1.477.13"></span>ἁπάντων, καὶ τελευτᾷ κατὰ τὸ εἰρημένον ἐς ταὐτὸ,
<span class="lb" data-page="1.477" data-line="14" id="p1.477.14"></span>ὅθεν περ συνέστηκεν ἕκαστον. ἐνταῦθ’ οὖν καὶ ἀπεχώρησεν.
<span class="lb" data-page="1.477" data-line="15" id="p1.477.15"></span>ἐναργῶς ἐνταῦθα δῆλόν ἐστι, οὐ τὰς ποιότητας μόνον
<span class="lb" data-page="1.477" data-line="16" id="p1.477.16"></span>ὀνομάζειν θερμὸν καὶ ψυχρὸν καὶ ξηρὸν καὶ ὑγρὸν, ἀλλὰ
<span class="lb" data-page="1.477" data-line="17" id="p1.477.17"></span>τὰ στοιχεῖα. πάντων γὰρ τῶν σωμάτων ἐκ τούτων ἐστὶν ἡ ﻿
<span class="pb" data-page="1.478" id="p1.478"></span>
<span class="lb" data-page="1.478" data-line="1" id="p1.478.1"></span>γένεσις, καὶ πάντων εἰς ταῦτα ἡ τελευτή. καὶ σε καὶ τούτῳ
<span class="lb" data-page="1.478" data-line="2" id="p1.478.2"></span>προσέχειν τὸν νοῦν ἀξιῶ, τῷ λαθόντι πολλοὺς τῶν
<span class="lb" data-page="1.478" data-line="3" id="p1.478.3"></span>ἰατρῶν, οἳ νομίζουσι φυγεῖν τὸν Ἱπποκράτην τὸ πάντων
<span class="lb" data-page="1.478" data-line="4" id="p1.478.4"></span>τῶν ἐν γενέσει καὶ φθορᾷ σωμάτων ἀποφαίνεσθαι ταῦτα
<span class="lb" data-page="1.478" data-line="5" id="p1.478.5"></span>στοιχεῖα. τετράκις μὲν γὰρ ἐν ταύτῃ τῇ ῥήσει, τῇ νῦν
<span class="lb" data-page="1.478" data-line="6" id="p1.478.6"></span>ἡμῖν προχειρισθείσῃ τὸ, πάντων, ὄνομα παρέλαβεν, ἔτι τε
<span class="lb" data-page="1.478" data-line="7" id="p1.478.7"></span>πρότερον, ἡνίκα ἔλεγεν· ἀνάγκη τοίνυν, τῆς φύσεως τοιαύτης
<span class="lb" data-page="1.478" data-line="8" id="p1.478.8"></span>ἐούσης καὶ τῶν ἄλλων ἁπάντων, καὶ τῆς τοῦ ἀνθρώπου, μὴ
<span class="lb" data-page="1.478" data-line="9" id="p1.478.9"></span>ἓν εἶναι τὸν ἄνθρωπον· <span class="milestone ed2page" data-n="22" data-unit="ed2page" id="ed2page.22"></span>ἔν τε τοῖς ἐφεξῆς λόγοις οὕτω
<span class="lb" data-page="1.478" data-line="10" id="p1.478.10"></span>φαίνεται χρώμενος. ἀλλὰ τοῦτό γε παρορῶσιν οἱ πολλοὶ
<span class="lb" data-page="1.478" data-line="11" id="p1.478.11"></span>τῶν Ἱπποκρατείους ἑαυτοὺς ὀνομαζόντων, ἔτι τε πρὸς τούτοις
<span class="lb" data-page="1.478" data-line="12" id="p1.478.12"></span>νομίζοντες ἄλλό τι λέγειν αὐτὸν ὑγρὸν καὶ ψυχρὸν
<span class="lb" data-page="1.478" data-line="13" id="p1.478.13"></span>καὶ θερμὸν καὶ ξηρὸν, οὐ τὰ κοινὰ πάντων στοιχεῖα. τὰς
<span class="lb" data-page="1.478" data-line="14" id="p1.478.14"></span>μὲν γὰρ ποιότητας αὐτῶν ὅτι μὴ βούλεται στοιχεῖα τίθεσθαι
<span class="lb" data-page="1.478" data-line="15" id="p1.478.15"></span>τῶν ἀνθρωπίνων σωμάτων, ἐξ ὧν ἤδη προὐθέμην
<span class="lb" data-page="1.478" data-line="16" id="p1.478.16"></span>αὐτοῦ ῥήσεων, ἐναργῶς ἀποδεδεῖχθαι νομίζω, κᾀκ ταύτης
<span class="lb" data-page="1.478" data-line="17" id="p1.478.17"></span>οὐχ ἥκιστα· καὶ πάλιν, εἰ μὴ τὸ θερμὸν τῷ ψυχρῷ, καὶ 
<span class="pb" data-page="1.479" id="p1.479"></span>
<span class="lb" data-page="1.479" data-line="1" id="p1.479.1"></span>τὸ ξηρὸν τῷ ὑγρῷ μετρίως πρὸς ἄλληλα ἕξει καὶ ἴσως,
<span class="lb" data-page="1.479" data-line="2" id="p1.479.2"></span>ἀλλὰ τὸ ἕτερον τοῦ ἑτέρου πολλῷ προέξει, καὶ τὸ ἰσχυρότερον
<span class="lb" data-page="1.479" data-line="3" id="p1.479.3"></span>τοῦ ἀσθενεστέρου, ἡ γένεσις οὐκ ἂν γένοιτο. οὐ
<span class="lb" data-page="1.479" data-line="4" id="p1.479.4"></span>γὰρ δὴ ἐκ τῶν ποιοτήτων μόνον ἡγεῖται τὴν γένεσιν ὑπάρχειν
<span class="lb" data-page="1.479" data-line="5" id="p1.479.5"></span>τοῖς ζώοις, αἵ γε μηδ’ εἶναι δύνανται χωρὶς τῶν σωμάτων,
<span class="lb" data-page="1.479" data-line="6" id="p1.479.6"></span>ἀλλ’ ἐκ τῶν σωμάτων αὐτῶν, δηλονότι τῶν τὰς
<span class="lb" data-page="1.479" data-line="7" id="p1.479.7"></span>ἄκρας ποιότητας δεδεγμένων. ἐκεῖνα γάρ ἐστι τὰ κοινὰ
<span class="lb" data-page="1.479" data-line="8" id="p1.479.8"></span>πάντων στοιχεῖα. τὰ δ’ ἐπικρατείᾳ τούτων ὀνομαζόμενα
<span class="lb" data-page="1.479" data-line="9" id="p1.479.9"></span>θερμὸν καὶ ψυχρὸν καὶ ξηρὸν καὶ ὑγρὸν, ἰδίᾳ καθ’ ἕκαστον
<span class="lb" data-page="1.479" data-line="10" id="p1.479.10"></span>ὑπάρχει. φέρε γὰρ, ἵν’ ἐπ’ ἀνθρώπου διέλθω τὸν
<span class="lb" data-page="1.479" data-line="11" id="p1.479.11"></span>λόγον, ἐκ πρώτων οὗτος καὶ ἁπλουστάτων αἰσθητῶν στοιχείων
<span class="lb" data-page="1.479" data-line="12" id="p1.479.12"></span>ἐστὶ τῶν ὁμοιομερῶν ὀνομαζομένων, ἰνὸς, καὶ ὑμένος,
<span class="lb" data-page="1.479" data-line="13" id="p1.479.13"></span>καὶ σαρκὸς, καὶ πιμελῆς, καὶ ὀστοῦ, καὶ χόνδρου, καὶ
<span class="lb" data-page="1.479" data-line="14" id="p1.479.14"></span>συνδέσμου, καὶ νεύρου, καὶ μυελοῦ, καὶ τῶν ἄλλων ἁπάντων,
<span class="lb" data-page="1.479" data-line="15" id="p1.479.15"></span>ὧν τὰ μόρια τῆς αὐτῆς ἀλλήλοις ἰδέας ἐστὶ σύμπαντα.
<span class="lb" data-page="1.479" data-line="16" id="p1.479.16"></span>γέγονε δὲ πάλιν ἐκ τινῶν ἑτέρων προσεχῶν ἑαυτοῖς
<span class="lb" data-page="1.479" data-line="17" id="p1.479.17"></span>στοιχείων, αἵματος, καὶ φλέγματος, καὶ χολῆς διττῆς, 
<span class="pb" data-page="1.480" id="p1.480"></span>
<span class="lb" data-page="1.480" data-line="1" id="p1.480.1"></span>ὠχρᾶς καὶ μελαίνης, ὧν ἡ γένεσις ἐκ τῶν ἐσθιομένων ἐστὶ
<span class="lb" data-page="1.480" data-line="2" id="p1.480.2"></span>καὶ πινομένων, ἃ δὴ πάλιν ἐξ ἀέρος, καὶ πυρὸς, καὶ ὕδατος,
<span class="lb" data-page="1.480" data-line="3" id="p1.480.3"></span>καὶ γῆς ἐγένετο. ταυτὶ δ’ οὐκ ἐξ ἑτέρων σωμάτων,
<span class="lb" data-page="1.480" data-line="4" id="p1.480.4"></span>ἀλλ’ ἐξ ὕλης τε καὶ ποιοτήτων ἐστί. καὶ διὰ τοῦτο πυρὸς
<span class="lb" data-page="1.480" data-line="5" id="p1.480.5"></span>μὲν, καὶ γῆς, ἀέρος τε καὶ ὕδατος ἀρχὰς εἶναι λέγομεν,
<span class="lb" data-page="1.480" data-line="6" id="p1.480.6"></span>οὐ στοιχεῖα· ταυτὶ δ’ αὐτὰ τῶν ἄλλων ἁπάντων στοιχεῖα.
<span class="lb" data-page="1.480" data-line="7" id="p1.480.7"></span>μόρια γάρ ἐστιν ἐλάχιστα τῶν ἄλλων ἁπάντων ἁπλᾶ καὶ
<span class="lb" data-page="1.480" data-line="8" id="p1.480.8"></span>πρῶτα. τὸ μὲν οὖν ἐξ ἀέρος, καὶ πυρὸς, ὕδατός τε καὶ
<span class="lb" data-page="1.480" data-line="9" id="p1.480.9"></span>γῆς ἁπάσας τὰς πόας, καὶ τὰ φυτὰ, καὶ τοὺς καρποὺς
<span class="lb" data-page="1.480" data-line="10" id="p1.480.10"></span>ἔχειν τὴν γένεσιν, οὐδεὶς ἀμφισβητήσει νοῦν ἔχων· οὐ μὴν
<span class="lb" data-page="1.480" data-line="11" id="p1.480.11"></span>οὐδ’ ὅτι τροφὴ ταῦτ’ ἐστι τοῖς ζώοις ἅπασιν, οὔθ’ ὡς ἐκ
<span class="lb" data-page="1.480" data-line="12" id="p1.480.12"></span>τούτων ἡμῖν οἱ χυμοὶ γεγόνασιν οἱ κατὰ φύσιν ἐν τῷ σώματι
<span class="lb" data-page="1.480" data-line="13" id="p1.480.13"></span>φαινόμενοι. τίνες δ’ εἰσὶν οὗτοι, καὶ πόσοι, ζητοῦσιν
<span class="lb" data-page="1.480" data-line="14" id="p1.480.14"></span>ἡμῖν ὁ δεύτερος λόγος εἰς τοῦτ’ ἀποκείσεται. νυνὶ δὲ κεφαλὴν
<span class="lb" data-page="1.480" data-line="15" id="p1.480.15"></span>ἐπιθεῖναι τῷ προτέρῳ λόγῳ πειραθῶμεν. 
</p>
</section>
<span class="pb" data-page="1.481" id="p1.481"></span>
<section id="s1.9" title="Chapter 1.9">
<p>
<span class="lb" data-page="1.481" data-line="1" id="p1.481.1"></span>Ἐκ μὲν γὰρ τῶν χυμῶν τούτων ἕκαστόν
<span class="lb" data-page="1.481" data-line="2" id="p1.481.2"></span>τῶν ὁμοιομερῶν ἐγένετο. συνιόντων δὲ τούτων ἀλλήλοις, τὸ
<span class="lb" data-page="1.481" data-line="3" id="p1.481.3"></span>πρῶτον ἀποτελεῖται ἁπλούστατον ὄργανον, ὃ μιᾶς ἐνεργείας
<span class="lb" data-page="1.481" data-line="4" id="p1.481.4"></span>ἕνεκεν ὑπὸ τῆς φύσεως ἐγένετο. τούτων δ’ αὖθις ἀλλήλοις
<span class="lb" data-page="1.481" data-line="5" id="p1.481.5"></span>συντεθειμένων, ἕτερον ὄργανον μεῖζον γεννᾶται. κᾀκείνων
<span class="lb" data-page="1.481" data-line="6" id="p1.481.6"></span>αὖθις ἀλλήλοις ἐπιπεπλεγμένων, ἡ τοῦ παντὸς σώματος
<span class="lb" data-page="1.481" data-line="7" id="p1.481.7"></span>ἀποτελεῖται σύστασις. ἀλλὰ περὶ μὲν τούτων ἐν ταῖς ἀνατομικαῖς
<span class="lb" data-page="1.481" data-line="8" id="p1.481.8"></span>ἐγχειρήσεσι λέγεται. καὶ μέντοι καὶ ὅπως <span class="milestone ed2page" data-n="23" data-unit="ed2page" id="ed2page.23"></span>ἐγίνωσκεν
<span class="lb" data-page="1.481" data-line="9" id="p1.481.9"></span>ὁ Ἱπποκράτης ὑπὲρ ἁπάντων τῶν ἐξ ἀνατομῆς φαινομένων,
<span class="lb" data-page="1.481" data-line="10" id="p1.481.10"></span>ἰδίᾳ μοι γέγραπται. νυνὶ δὲ περὶ τῶν ἀνωτέρω
<span class="lb" data-page="1.481" data-line="11" id="p1.481.11"></span>στοιχείων, ἃ τὴν αἴσθησιν διαφεύγει, πρόκειται διελθεῖν,
<span class="lb" data-page="1.481" data-line="12" id="p1.481.12"></span>ὑπὲρ ὧν καὶ Ἱπποκράτης ἐν τῷ περὶ φύσεως ἀνθρώπου
<span class="lb" data-page="1.481" data-line="13" id="p1.481.13"></span>βιβλίῳ διείλεκται, τὰ μὲν ἴδια καὶ προσεχῆ τοῦ σώματος
<span class="lb" data-page="1.481" data-line="14" id="p1.481.14"></span>ἡμῶν στοιχεῖα τοὺς τέσσαρας φάμενος εἶναι χυμοὺς, τὰ δὲ
<span class="lb" data-page="1.481" data-line="15" id="p1.481.15"></span>κοινὰ πάντων ὑγρὸν, καὶ θερμὸν, καὶ ξηρὸν, καὶ ψυχρόν.
<span class="lb" data-page="1.481" data-line="16" id="p1.481.16"></span>ἀπὸ γὰρ τῶν ποιοτήτων ὀνομάζει τὰ στοιχεῖα, δι’ ἃς
<span class="lb" data-page="1.481" data-line="17" id="p1.481.17"></span>καὶ στοιχεῖα γέγονε. θερμότητος γὰρ ἄκρας ἐγγινομένης 
<span class="pb" data-page="1.482" id="p1.482"></span>
<span class="lb" data-page="1.482" data-line="1" id="p1.482.1"></span>τῇ ὕλῃ, στοιχεῖον ἔσται τὸ σύμπαν ἤδη· κατὰ δὲ τὸν αὐτὸν
<span class="lb" data-page="1.482" data-line="2" id="p1.482.2"></span>λόγον καὶ ψυχρότητος, ὑγρότητός τε καὶ ξηρότητος. οὐ
<span class="lb" data-page="1.482" data-line="3" id="p1.482.3"></span>γὰρ δὴ τῷ ξανθὸν, ἢ λευκὸν, ἢ μέλαν ὑπάρχειν, ἢ τῷ
<span class="lb" data-page="1.482" data-line="4" id="p1.482.4"></span>κοῦφον, ἢ βαρὺ, τὸ στοιχεῖον κρίνεται· κατὰ ταὐτὰ δ’ οὐδὲ
<span class="lb" data-page="1.482" data-line="5" id="p1.482.5"></span>τῷ πυκνὸν, ἢ μανὸν, οὐδὲ τῷ θλίβειν, ἢ τέμνειν, ἢ θλᾷν,
<span class="lb" data-page="1.482" data-line="6" id="p1.482.6"></span>οὐδ’, ἁπλῶς εἰπεῖν, ἑτέρᾳ τινὶ ποιότητι πλὴν τῶν εἰρημένων
<span class="lb" data-page="1.482" data-line="7" id="p1.482.7"></span>τεττάρων. αὗται γὰρ μόναι, τὴν ὑποκειμένην οὐσίαν
<span class="lb" data-page="1.482" data-line="8" id="p1.482.8"></span>ἀλλοιοῦσαι, τῆς εἰς ἄλληλα μεταβολῆς τῶν στοιχείων εἰσὶν
<span class="lb" data-page="1.482" data-line="9" id="p1.482.9"></span>αἰτίαι, καὶ φυτῶν καὶ ζώων δημιουργοί. τὸ μὲν οὖν εἰς
<span class="lb" data-page="1.482" data-line="10" id="p1.482.10"></span>ἄλληλα μεταβάλλειν τὰ στοιχεῖα καὶ πρὸς τῶν ἀμφὶ τὸν Θαλῆν
<span class="lb" data-page="1.482" data-line="11" id="p1.482.11"></span>συγκεχώρηται διὰ τὴν ἐνάργειαν· καίτοι μαχόμενόν γε ἦν
<span class="lb" data-page="1.482" data-line="12" id="p1.482.12"></span>ταῖς ὑποθέσεσιν αὐτῶν, ὡς ἐδείκνυτο. τὸ δ’ ἐκ ταύτης
<span class="lb" data-page="1.482" data-line="13" id="p1.482.13"></span>τῆς ὁμολογίας περαινόμενον ἦν, ὑποβεβλῆσθαί τινα κοινὴν
<span class="lb" data-page="1.482" data-line="14" id="p1.482.14"></span>οὐσίαν ἅπασι τοῖς στοιχείοις. Ἱπποκράτει μέν γε καὶ τοῦτ’.
<span class="lb" data-page="1.482" data-line="15" id="p1.482.15"></span>ἀποδέδεικται διὰ μιᾶς ἐκείνης ῥήσεως, ἣν ἁπασῶν πρώτην
<span class="lb" data-page="1.482" data-line="16" id="p1.482.16"></span>παρεθέμην, ἐν ᾗ φησιν, ὡς οὐκ ἂν ἠλγοῦμεν, εἴπερ ἓν ἦν ﻿
<span class="pb" data-page="1.483" id="p1.483"></span>
<span class="lb" data-page="1.483" data-line="1" id="p1.483.1"></span>ὁ ἄνθρωπος. ταύτην γὰρ οὕτως οὖσαν βραχεῖαν ἀμφότερα
<span class="lb" data-page="1.483" data-line="2" id="p1.483.2"></span>διδάσκειν ἔλεγον, ὡς πλείω τέ ἐστι τὰ στοιχεῖα καὶ ἀλλοιοῦσθαι
<span class="lb" data-page="1.483" data-line="3" id="p1.483.3"></span>πεφυκότα. τοῦτ’ οὖν καὶ νῦν αὖθις ἀναλάβωμεν,
<span class="lb" data-page="1.483" data-line="4" id="p1.483.4"></span>ἵν’ ἐπιθῶμεν τῷ προτέρῳ λόγῳ τὴν προσήκουσαν τελευτήν.
<span class="lb" data-page="1.483" data-line="5" id="p1.483.5"></span>ἐπεὶ γὰρ ἀλλοιοῦσθαι πέφυκεν ἡμῶν ἡ οὐσία, τίνες <span class="milestone ed1page" data-n="56" data-unit="ed1page" id="ed1page.56"></span>αἱ
<span class="lb" data-page="1.483" data-line="6" id="p1.483.6"></span>δυνάμεναι τοῦτο δρᾷν ὑπάρχουσι ποιότητες, ἐφεξῆς ἴδωμεν.
<span class="lb" data-page="1.483" data-line="7" id="p1.483.7"></span>ὁ μὲν οὖν Ἱπποκράτης, ὡς ἂν βραχυλογίᾳ χρώμενος παλαιᾷ,
<span class="lb" data-page="1.483" data-line="8" id="p1.483.8"></span>μετὰ τὸ προειπεῖν, ὡς, εἴπερ ἓν ἦν ὁ ἄνθρωπος, οὐδέποτ’
<span class="lb" data-page="1.483" data-line="9" id="p1.483.9"></span>ἂν ἤλγησεν, ἐφεξῆς ἤδη χρῆται τῷ θερμῷ καὶ τῷ ψυχρῷ
<span class="lb" data-page="1.483" data-line="10" id="p1.483.10"></span>καὶ τῷ ξηρῷ καὶ τῷ ὑγρῷ πρὸς ἁπάσας τὰς ἀλλοιώσεις, ἐκ
<span class="lb" data-page="1.483" data-line="11" id="p1.483.11"></span>μὲν τοῦ φαίνεσθαι λαβὼν, ὅτι τὰ πλησιάζοντα σώματα μεταβάλλειν
<span class="lb" data-page="1.483" data-line="12" id="p1.483.12"></span>εἰς ἄλληλα πέφυκε τῷ θερμαίνειν, ἢ ψύχειν, ἢ
<span class="lb" data-page="1.483" data-line="13" id="p1.483.13"></span>ξηραίνειν, ἢ ὑγραίνειν· ἐκ δὲ τοῦ προδεδεῖχθαι τὸ τὴν οὐσίαν
<span class="lb" data-page="1.483" data-line="14" id="p1.483.14"></span>ἀλλοιοῦσθαι πᾶσαν εἰδὼς ἀνατρεπόμενον, ὡς οὐκ ἔστι
<span class="lb" data-page="1.483" data-line="15" id="p1.483.15"></span>διάκρισίς τις καὶ σύγκρισις ἡ φαινομένη τῶν σωμάτων ἀλλοίωσις,
<span class="lb" data-page="1.483" data-line="16" id="p1.483.16"></span>ὡς οἱ περὶ Ἐπίκουρόν τε καὶ Δημόκριτον ἐνόμιζον, 
<span class="pb" data-page="1.484" id="p1.484"></span>
<span class="lb" data-page="1.484" data-line="1" id="p1.484.1"></span>ἑτέρῳ δὲ τρόπῳ πάλιν Ἀναξαγόρας τε καὶ Ἐμπεδοκλῆς, ὁ
<span class="lb" data-page="1.484" data-line="2" id="p1.484.2"></span>μὲν τὰς ὁμοιομερείας εἰσάγων, ὁ δ’ ἀμετάβλητα νομίζων
<span class="lb" data-page="1.484" data-line="3" id="p1.484.3"></span>εἶναι τὰ τέσσαρα στοιχεῖα. ἡμεῖς δ’ ἐξαπλώσαντες τὸν λόγον,
<span class="lb" data-page="1.484" data-line="4" id="p1.484.4"></span>εἰς ὅσον σαφέστερον, εἰς τοσοῦτον καὶ πιστότερον ἐργασόμεθα.
<span class="lb" data-page="1.484" data-line="5" id="p1.484.5"></span>γενήσεται δὲ τοιοῦτός τις. εἴπερ ἀλγοῦμεν,
<span class="lb" data-page="1.484" data-line="6" id="p1.484.6"></span>οὔτε μία τῷ εἴδει, οὔτ’ ἀπαθής ἐστιν ἡμῶν ἡ οὐσία. καὶ
<span class="lb" data-page="1.484" data-line="7" id="p1.484.7"></span>μὴν εἴπερ πάσχει, θερμαινομένη τε καὶ ψυχομένη καὶ ξηραινομένη
<span class="lb" data-page="1.484" data-line="8" id="p1.484.8"></span>καὶ ὑγραινομένη πείσεται. τῶν δ’ ἄλλων οὐδεμία
<span class="lb" data-page="1.484" data-line="9" id="p1.484.9"></span>ποιοτήτων ἀλλοιοῦν οἵα τ’ ἐστὶ τὸ πλησιάζον ὅλον δι’
<span class="lb" data-page="1.484" data-line="10" id="p1.484.10"></span>ὅλου. οὔτε γὰρ, εἰ τὸ βαρὺ τῷ κούφῳ πλησιάσειεν, ἢ τῷ
<span class="lb" data-page="1.484" data-line="11" id="p1.484.11"></span>βαρεῖ τὸ κοῦφον, ἢ τὸ κοῦφον ἔσται βαρὺ, ἢ τὸ βαρὺ
<span class="lb" data-page="1.484" data-line="12" id="p1.484.12"></span>κοῦφον, οὔτ’, εἰ τῷ τραχεῖ τὸ λεῖον, καὶ τῷ πυκνῷ τὸ μανὸν,
<span class="lb" data-page="1.484" data-line="13" id="p1.484.13"></span>καὶ τῷ παχεῖ τὸ λεπτόν. τῶν γὰρ τοιούτων οὐδὲν
<span class="lb" data-page="1.484" data-line="14" id="p1.484.14"></span>ἀλλοιοῦν δύναται τὸ πλησιάζον ὅλον δι’ ὅλου. ὑπολείπεται
<span class="lb" data-page="1.484" data-line="15" id="p1.484.15"></span>οὖν ἔτι τὸ μαλακὸν καὶ σκληρὸν καὶ γλίσχρον
<span class="lb" data-page="1.484" data-line="16" id="p1.484.16"></span>καὶ κραῦρον. ἀλλά τοι καὶ τούτων τὸ μὲν μαλακὸν 
<span class="pb" data-page="1.485" id="p1.485"></span>
<span class="lb" data-page="1.485" data-line="1" id="p1.485.1"></span>
<span class="milestone ed2page" data-n="24" data-unit="ed2page" id="ed2page.24"></span>καὶ γλίσχρον ἐκ τῆς τῶν ὑγρῶν ἐστι φύσεως· τὸ δὲ
<span class="lb" data-page="1.485" data-line="2" id="p1.485.2"></span>σκληρὸν καὶ τὸ κραῦρον ἐκ τῆς τῶν ξηρῶν. ἕτεραι δὲ οὐκ
<span class="lb" data-page="1.485" data-line="3" id="p1.485.3"></span>εἰσὶ παρὰ ταύτας ἁπταὶ ποιότητες. ὅτι δ’ ὁραταῖς, ἢ
<span class="lb" data-page="1.485" data-line="4" id="p1.485.4"></span>ἀκουσταῖς, ἢ γευσταῖς, ἢ ὀσφρηταῖς ποιότησιν αἱ τῆς ὕλης
<span class="lb" data-page="1.485" data-line="5" id="p1.485.5"></span>ἀλλοιώσεις οὐχ ἕπονται, πρόδηλον παντί. γένει μὲν γάρ
<span class="lb" data-page="1.485" data-line="6" id="p1.485.6"></span>εἰσιν ἁπταὶ καὶ αὗται, διενηνόχασι δὲ τῶν ἰδίως ἁπτῶν
<span class="lb" data-page="1.485" data-line="7" id="p1.485.7"></span>τῷ μήτε κατὰ πάντα τὰ γένη τῶν ζώων συνίστασθαι,
<span class="lb" data-page="1.485" data-line="8" id="p1.485.8"></span>μήθ’ ὅλως ἀλλοιοῦν τὰς ὑποκειμένας οὐσίας. εἴπερ οὖν
<span class="lb" data-page="1.485" data-line="9" id="p1.485.9"></span>αὗται μὲν ἴδιαί τινων ὑπάρχουσι ζώων, αἱ δὲ τὴν ὅλην
<span class="lb" data-page="1.485" data-line="10" id="p1.485.10"></span>οὐσίαν ἀλλοιοῦσαί τε καὶ μεταβάλλουσαι πρῶταί εἰσι τῇ
<span class="lb" data-page="1.485" data-line="11" id="p1.485.11"></span>φύσει καὶ κοιναὶ πάντων τῶν ὄντων καὶ τῶν στοιχείων
<span class="lb" data-page="1.485" data-line="12" id="p1.485.12"></span>δημιουργοὶ, δῆλον ὡς ὑγρότης καὶ ξηρότης καὶ θερμότης
<span class="lb" data-page="1.485" data-line="13" id="p1.485.13"></span>καὶ ψυχρότης ἑκάστου τῶν ὄντων συνιστῶσι τὴν οὐσίαν.
<span class="lb" data-page="1.485" data-line="14" id="p1.485.14"></span>ὀρθῶς οὖν ὁ Ἱπποκράτης οὐκ ἀνθρώπου μόνον, ἀλλὰ καὶ
<span class="lb" data-page="1.485" data-line="15" id="p1.485.15"></span>τῶν ἄλλων ἁπάντων τὴν φύσιν ἐκ θερμοῦ καὶ ψυχροῦ
<span class="lb" data-page="1.485" data-line="16" id="p1.485.16"></span>καὶ ξηροῦ καὶ ὑγροῦ συνίστασθαί φησι. καὶ γὰρ δρᾷ
<span class="lb" data-page="1.485" data-line="17" id="p1.485.17"></span>ταῦτ’ εἰς ἄλληλα φανερῶς, ὡς ἅπαντες ὁμολογοῦσι, καὶ τὸ 
<span class="pb" data-page="1.486" id="p1.486"></span>
<span class="lb" data-page="1.486" data-line="1" id="p1.486.1"></span>δρᾷν οὐκ ἐκ διακρίσεως καὶ συγκρίσεως ἔχει, ἀλλ’ ἐκ τοῦ
<span class="lb" data-page="1.486" data-line="2" id="p1.486.2"></span>πάσχειν τε καὶ ἀλλοιοῦσθαι δι’ ὅλης ἑαυτῆς τὴν οὐσίαν.
<span class="lb" data-page="1.486" data-line="3" id="p1.486.3"></span>ἐμοὶ μὲν γὰρ καὶ θαυμάζειν ἐπέρχεται τὴν Ἀθηναίου γνώμην,
<span class="lb" data-page="1.486" data-line="4" id="p1.486.4"></span>μήτε ταῦτα τὰ νῦν εἰρημένα, μήθ’ ὅσα προσέθηκεν
<span class="lb" data-page="1.486" data-line="5" id="p1.486.5"></span>Ἀριστοτέλης τε καὶ Χρύσιππος, εἰπόντος, ἀλλ’ ἀξιοῦντος
<span class="lb" data-page="1.486" data-line="6" id="p1.486.6"></span>ἐναργῆ τὰ στοιχεῖα χωρὶς ἀποδείξεως λαμβάνεσθαι. καίτοι
<span class="lb" data-page="1.486" data-line="7" id="p1.486.7"></span>γε, ἐν οἶς αὐτὸς ἀντεῖπεν Ἀσκληπιάδῃ, μέμνηταί πως καὶ
<span class="lb" data-page="1.486" data-line="8" id="p1.486.8"></span>τούτων, οὐχ ἁπάντων μὲν ἀκριβῶς, οὐδὲ ἀγωνιστικῶς, οὐδὲ
<span class="lb" data-page="1.486" data-line="9" id="p1.486.9"></span>τάξει καὶ μεθόδῳ λογικῇ χρώμενος τῆς ἀντιλογίας· ὅμως
<span class="lb" data-page="1.486" data-line="10" id="p1.486.10"></span>δ’ οὖν μέμνηται, ταράττων ἀτάκτως αὐτόν. τούτῳ μὲν οὖν
<span class="lb" data-page="1.486" data-line="11" id="p1.486.11"></span>ἄξιον μέμφεσθαι προδιδόντι τὴν Ἱπποκράτειον φυσιολογίαν.
<span class="lb" data-page="1.486" data-line="12" id="p1.486.12"></span>ἐμοὶ δ’ ἂν εἴη καιρὸς ἐνταῦθα καταπαύειν τὸν πρῶτον
<span class="lb" data-page="1.486" data-line="13" id="p1.486.13"></span>λόγον. ὅσα γὰρ ἄλλα ταῖς ἀπαθῆ μὲν τὴν οὐσίαν ὑποτιθεμέναις
<span class="lb" data-page="1.486" data-line="14" id="p1.486.14"></span>αἱρέσεσι, παραπλεκούσαις δὲ τὸ κενὸν ἐναντιοῦται,
<span class="lb" data-page="1.486" data-line="15" id="p1.486.15"></span>τὰ μὲν ὑπὸ Ἀριστοτέλους τε καὶ Θεοφράστου λέλεκται,
<span class="lb" data-page="1.486" data-line="16" id="p1.486.16"></span>τὰ δὲ καὶ ἡμεῖς ἂν εἴποιμεν, ἰδίᾳ πρὸς ἑκάστην 
<span class="pb" data-page="1.487" id="p1.487"></span>
<span class="lb" data-page="1.487" data-line="1" id="p1.487.1"></span>τῶν αἱρέσεων ἀντειπόντες. ἀλλ’ ἐκεῖνα μὲν ἐκ περιουσίας·
<span class="lb" data-page="1.487" data-line="2" id="p1.487.2"></span>ἱκανὰ δὲ τὰ νῦν εἰρημένα πρὸς ἐπιστημονικὴν ἀπόδειξιν.
<span class="lb" data-page="1.487" data-line="3" id="p1.487.3"></span>οὔτε γὰρ, ὡς οὐ χρὴ δι’ ὅλης ἑαυτῆς ἀλλοιοῦσθαι τὴν οὐσίαν,
<span class="lb" data-page="1.487" data-line="4" id="p1.487.4"></span>ἀντειπεῖν ἐστιν· ἀναιρήσομεν γὰρ οὕτω καὶ πόνον, καὶ
<span class="lb" data-page="1.487" data-line="5" id="p1.487.5"></span>ἡδονὴν, καὶ αἴσθησιν, καὶ μνήμην, καὶ λογισμὸν, καὶ αὐτήν
<span class="lb" data-page="1.487" data-line="6" id="p1.487.6"></span>γε τὴν ψυχήν· οὔθ’, ὡς ἄλλη τις ποιότης ἀλλοιοῦν δι’ ὅλου
<span class="lb" data-page="1.487" data-line="7" id="p1.487.7"></span>πέφυκε παρὰ τὰς εἰρημένας τέτταρας. εἰ δὲ τοῦτο, καὶ
<span class="lb" data-page="1.487" data-line="8" id="p1.487.8"></span>πρῶτος Ἱπποκράτης ἁπάντων ἐξευρὼν φαίνεται τὰ στοιχεῖα
<span class="lb" data-page="1.487" data-line="9" id="p1.487.9"></span>τῆς τῶν ὄντων φύσεως, καὶ πρῶτος αὐτάρκως ἀποδείξας.
<span class="lb" data-page="1.487" data-line="10" id="p1.487.10"></span>εἰ δ’ οὐκ ἐπέγραψε τὸ σύγγραμμα περὶ στοιχείων, ὡς Ἀσκληπιάδης
<span class="lb" data-page="1.487" data-line="11" id="p1.487.11"></span>ὁ ἰατρὸς, οὐδὲν ἂν εἴη τοῦτό γε ζήτημα. τὰ γὰρ τῶν
<span class="lb" data-page="1.487" data-line="12" id="p1.487.12"></span>παλαιῶν ἅπαντα περὶ φύσεως ἐπιγέγραπται, τὰ Μελίσσου, τὰ
<span class="lb" data-page="1.487" data-line="13" id="p1.487.13"></span>Παρμενίδου, τὰ Ἐμπεδοκλέους, Ἀλκμαίωνός τε καὶ Γοργίου,
<span class="lb" data-page="1.487" data-line="14" id="p1.487.14"></span>καὶ Προδίκου, καὶ τῶν ἄλλων ἁπάντων. Ἀριστοτέλει δ’ ἔν
<span class="lb" data-page="1.487" data-line="15" id="p1.487.15"></span>τε τοῖς περὶ οὐρανοῦ καὶ τοῖς περὶ γενέσεως καὶ φθορᾶς
<span class="lb" data-page="1.487" data-line="16" id="p1.487.16"></span>ὁ περὶ τῶν στοιχείων λόγος ἐξείργασται, ὥσπερ ἐν τοῖς περὶ ﻿
<span class="pb" data-page="1.488" id="p1.488"></span>
<span class="lb" data-page="1.488" data-line="1" id="p1.488.1"></span>τῆς οὐσίας λόγοις Χρυσίππῳ· ἀλλ’ οὐδὲ τούτων οὐδέτερος
<span class="lb" data-page="1.488" data-line="2" id="p1.488.2"></span>ἐπιγράφει τὰ βιβλία περὶ στοιχείων. οὐδὲ χρὴ τοὔνομα
<span class="lb" data-page="1.488" data-line="3" id="p1.488.3"></span>ζητεῖν, ἀλλὰ τὴν δύναμιν ἐξετάζειν τῶν λόγων. εἴτε γὰρ
<span class="lb" data-page="1.488" data-line="4" id="p1.488.4"></span>περὶ φύσεως, <span class="milestone ed2page" data-n="25" data-unit="ed2page" id="ed2page.25"></span>εἴτε περὶ στοιχείων, εἴτε περὶ γενέσεως
<span class="lb" data-page="1.488" data-line="5" id="p1.488.5"></span>καὶ φθορᾶς, εἴτε περὶ οὐσίας ἐπιγράψειέ τις τὴν νῦν ἡμῖν
<span class="lb" data-page="1.488" data-line="6" id="p1.488.6"></span>ἐνεστῶσαν πραγματείαν, οὐδὲν δήπου διοίσει. τῷ δὲ συνηθέστερον
<span class="lb" data-page="1.488" data-line="7" id="p1.488.7"></span>εἶναι σχεδὸν ἅπασι τοῖς νῦν ἐπιγράφειν τὰ τοιαῦτα
<span class="lb" data-page="1.488" data-line="8" id="p1.488.8"></span>συγγράμματα περὶ στοιχείων, ὀνομάζειν τε διὰ παντὸς,
<span class="lb" data-page="1.488" data-line="9" id="p1.488.9"></span>οὕτω καὶ ἡμῖν ἄμεινον ἔδοξεν εἶναι περὶ τῶν καθ’ Ἱπποκράτην
<span class="lb" data-page="1.488" data-line="10" id="p1.488.10"></span>στοιχείων ἐπιγράψαι. καὶ δὴ δοκῶ μοι πάντα τὸν
<span class="lb" data-page="1.488" data-line="11" id="p1.488.11"></span>πρῶτον λόγον ἤδη πεπεράνθαι. εἰ γάρ τί που καὶ σμικρὸν
<span class="lb" data-page="1.488" data-line="12" id="p1.488.12"></span>ἔτι διαφεύγει τῶν Ἱπποκράτους εἰρημένων ἀνεξήγητον,
<span class="lb" data-page="1.488" data-line="13" id="p1.488.13"></span>αὐτός τις ἕκαστος, ἐξ ὧν εἶπον ὁρμώμενος, ἐξευρήσει κᾀκεῖνο
<span class="lb" data-page="1.488" data-line="14" id="p1.488.14"></span>ῥᾳδίως. οἷον ὅτι τε τὴν γένεσιν οὐκ ἐξ ἑνὸς εἶναι
<span class="lb" data-page="1.488" data-line="15" id="p1.488.15"></span>χρὴ, καὶ ὡς, εἰ μὴ τὸ θερμὸν τῷ ψυχρῷ καὶ τὸ ξηρὸν τῷ
<span class="lb" data-page="1.488" data-line="16" id="p1.488.16"></span>ὑγρῷ μετρίως πρὸς ἄλληλα ἕξει καὶ ἴσως, ἀλλὰ τὸ ἕτερον 
<span class="pb" data-page="1.489" id="p1.489"></span>
<span class="lb" data-page="1.489" data-line="1" id="p1.489.1"></span>τοῦ ἑτέρου πολὺ προέξει, καὶ τὸ ἰσχυρότερον τοῦ ἀσθενεστέρου,
<span class="lb" data-page="1.489" data-line="2" id="p1.489.2"></span>ἡ γένεσις οὐκ ἂν γένοιτο. διδάσκει γὰρ ἐνταῦθα
<span class="lb" data-page="1.489" data-line="3" id="p1.489.3"></span>περὶ τῆς συμμετρίας αὐτῶν καὶ τῆς κατὰ δύναμιν ἰσότητος,
<span class="lb" data-page="1.489" data-line="4" id="p1.489.4"></span>ὑπὲρ ἧς καὶ ἡμεῖς ἔν τε τοῖς περὶ κράσεων ὑπομνήμασιν
<span class="lb" data-page="1.489" data-line="5" id="p1.489.5"></span>ἐξηγησόμεθα, κᾀν τοῖς ἄλλοις τοῖς ἐφεξῆς. καὶ μὲν δὴ καὶ
<span class="lb" data-page="1.489" data-line="6" id="p1.489.6"></span>ὅπως δι’ ὅλων κεράννυνται τὰ κεραννύμενα, πότερον τῶν
<span class="lb" data-page="1.489" data-line="7" id="p1.489.7"></span>ποιοτήτων μόνων, ὡς Ἀριστοτέλης ὑπέλαβεν, ἢ καὶ τῶν
<span class="lb" data-page="1.489" data-line="8" id="p1.489.8"></span>σωματικῶν οὐσιῶν δι’ ἀλλήλων ἰουσῶν, ἃ οὐκ ἀναγκαῖον
<span class="lb" data-page="1.489" data-line="9" id="p1.489.9"></span>ἐπίστασθαι τοῖς ἰατροῖς. ὅθεν οὐδ’ Ἱπποκράτης ἀπεφῄνατό
<span class="lb" data-page="1.489" data-line="10" id="p1.489.10"></span>τι περὶ τούτων, ἀλλ’ ἠρκέσθη μόνῳ τῷ δι’ ὅλων κεκρᾶσθαι
<span class="lb" data-page="1.489" data-line="11" id="p1.489.11"></span>τὰ στοιχεῖα. τούτου γάρ ἐστιν ἡμῖν χρεία πρός
<span class="lb" data-page="1.489" data-line="12" id="p1.489.12"></span>τε τὴν περὶ κράσεων πραγματείαν, ἣν ἐφεξῆς τῆσδε δίειμι,
<span class="lb" data-page="1.489" data-line="13" id="p1.489.13"></span>καὶ προσέτι τὴν περὶ φαρμάκων. εἰρήσεται δὲ κᾀν τῇ τῆς
<span class="lb" data-page="1.489" data-line="14" id="p1.489.14"></span>θεραπευτικῆς μεθόδου πραγματείᾳ περὶ τῆς χρείας αὐτῶν
<span class="lb" data-page="1.489" data-line="15" id="p1.489.15"></span>ἐπιπλέον. ἐν δὲ τῷ παρόντι τοσοῦτον εἰπεῖν ἀποχρήσει
<span class="lb" data-page="1.489" data-line="16" id="p1.489.16"></span>πρὸς τὸν ἐνεστῶτα λόγον, ὅτι τῶν ὑπ’ Ἀσκληπιάδου λεγομένων
<span class="lb" data-page="1.489" data-line="17" id="p1.489.17"></span>ἐν τῷ περὶ στοιχείων βιβλίῳ πρὸς τοὺς ὅλας 
<span class="pb" data-page="1.490" id="p1.490"></span>
<span class="lb" data-page="1.490" data-line="1" id="p1.490.1"></span>δι’ ὅλων κεραννύντας ἀλλήλαις τὰς οὐσίας οὐδὲν ἅψεται
<span class="lb" data-page="1.490" data-line="2" id="p1.490.2"></span>τῶν τὰς ποιότητας μόνας κεράννυσθαι λεγόντων. ὥστ’, εἰ
<span class="lb" data-page="1.490" data-line="3" id="p1.490.3"></span>καὶ διὰ μηδὲν ἄλλο, διὰ γοῦν τό γ’ ἀσφαλὲς αἱρετέον τὸ
<span class="lb" data-page="1.490" data-line="4" id="p1.490.4"></span>δόγμα, καὶ λεκτέον, ὡς ἐν τῷ μίγνυσθαι τὸν οἶνον, εἰ
<span class="lb" data-page="1.490" data-line="5" id="p1.490.5"></span>τύχῃ, τῷ ὕδατι, καὶ καταθραύεσθαι μέχρι σμικροτάτων ἑκατέρου
<span class="lb" data-page="1.490" data-line="6" id="p1.490.6"></span>τὰ μόρια, δρᾷν καὶ πάσχειν αὐτοῖς εἰς ἄλληλα συμβαίνει
<span class="lb" data-page="1.490" data-line="7" id="p1.490.7"></span>καὶ μεταδιδόναι <span class="milestone ed1page" data-n="57" data-unit="ed1page" id="ed1page.57"></span>τῶν ποιοτήτων ἀλλήλοις ἑτοιμότερον,
<span class="lb" data-page="1.490" data-line="8" id="p1.490.8"></span>ὅσῳ περ ἂν εἰς ἐλάττω καταθραυσθῇ, καὶ διὰ
<span class="lb" data-page="1.490" data-line="9" id="p1.490.9"></span>τοῦτο κινοῦσιν ἐπὶ πλεῖστον οἱ μιγνύντες ἀλλήλοις τὰ τοιαῦτα,
<span class="lb" data-page="1.490" data-line="10" id="p1.490.10"></span>τὴν εἰς ἐλάχιστα διαίρεσιν αὐτῶν μηχανώμενοι. καὶ
<span class="lb" data-page="1.490" data-line="11" id="p1.490.11"></span>μὲν δὴ καὶ τὸ μᾶλλον ἑνοῦσθαι τὰς ποιότητας ἀλλήλαις
<span class="lb" data-page="1.490" data-line="12" id="p1.490.12"></span>τῶν ἐπὶ πλέον ἀναμιχθέντων τε καὶ χρονισάντων ὁμολογεῖ
<span class="lb" data-page="1.490" data-line="13" id="p1.490.13"></span>τῷ λόγῳ. χρόνου γὰρ δεῖται τὰ σμικρὰ μόρια τῶν κεραννυμένων,
<span class="lb" data-page="1.490" data-line="14" id="p1.490.14"></span>ἵν’ εἰς ἄλληλα δράσῃ καὶ πάθῃ τελέως, καὶ οὕτως
<span class="lb" data-page="1.490" data-line="15" id="p1.490.15"></span>ἓν ἀπεργάσηται τὸ ὅλον ὅμοιον ἑαυτῷ πάντη. διὰ ταῦτα
<span class="lb" data-page="1.490" data-line="16" id="p1.490.16"></span>κᾀν τῷ παραχρῆμα μὲν οἶόν τε διαχωρίσαι πάλιν ἀπ’ ἀλλήλων
<span class="lb" data-page="1.490" data-line="17" id="p1.490.17"></span>ἔνια τῶν ἀναμιχθέντων· εἰ δ’ ἐπὶ πλέον χρονίσαιεν, 
<span class="pb" data-page="1.491" id="p1.491"></span>
<span class="lb" data-page="1.491" data-line="1" id="p1.491.1"></span>ὡς ἑνωθῆναι τὸ πᾶν, ἀμήχανον ἔτι διακρῖναί τε καὶ διελεῖν
<span class="lb" data-page="1.491" data-line="2" id="p1.491.2"></span>ἀπὸ θατέρου θάτερον. ἀλλὰ περὶ μὲν τοῦ τρόπου
<span class="lb" data-page="1.491" data-line="3" id="p1.491.3"></span>τῆς δι’ ὅλων κράσεως εἰρήσεταί τι κᾀν τοῖς περὶ φαρμάκων. 
</p>
</section>
</section>
<span class="pb" data-page="1.492" id="p1.492"></span>
<section id="s2" title="Book 2">
<section id="s2.1" title="Chapter 2.1">
<h1>ΓΑΛΗΝΟΥ ΠΕΡΙ ΤΩΝ ΚΑΘ’ ῾ΙΠΠΟΚΡΑΤΗΝ
<br/>ΣΤΟΙΧΕΙΩΝ ΛΟΓΟΣ ΔΕΥΤΕΡΟΣ.
</h1>
<p>
<span class="lb" data-page="1.492" data-line="1" id="p1.492.1"></span>Ἐπὶ δὲ τὸν δεύτερον λόγον ἤδη μοι ἰέναι
<span class="lb" data-page="1.492" data-line="2" id="p1.492.2"></span>καιρός. ἀποδείξας γὰρ ὁ Ἱπποκράτης. ἁπάντων τῶν ὄντων
<span class="lb" data-page="1.492" data-line="3" id="p1.492.3"></span>κοινὰ στοιχεῖα τὸ θερμὸν, καὶ τὸ ψυχρὸν, καὶ τὸ ξηρὸν,
<span class="lb" data-page="1.492" data-line="4" id="p1.492.4"></span>καὶ τὸ ὑγρὸν, ἐφεξῆς ἐπὶ γένος ἕτερον στοιχείων μέτεισιν,
<span class="lb" data-page="1.492" data-line="5" id="p1.492.5"></span>οὐκέτι πρῶτον οὐδὲ κοινὸν, ἀλλὰ τῶν ἐναίμων ζώων ἴδιον.
<span class="lb" data-page="1.492" data-line="6" id="p1.492.6"></span>αἷμα γὰρ, καὶ φλέγμα, καὶ χολὴ ξανθή τε καὶ μέλαινα
<span class="lb" data-page="1.492" data-line="7" id="p1.492.7"></span>στοιχεῖα τῆς ἁπάντων γενέσεώς ἐστι τῶν ἐναίμων ζώων, οὐκ
<span class="lb" data-page="1.492" data-line="8" id="p1.492.8"></span>ἀνθρώπου μόνον. ἀνθρώπου δέ γε ἴδια μόρια τὰ ἐλάχιστά 
<span class="pb" data-page="1.493" id="p1.493"></span>
<span class="lb" data-page="1.493" data-line="1" id="p1.493.1"></span>τε καὶ ὁμοιομερῆ προσαγορευόμενα. κοινωνία δέ ἐστι
<span class="lb" data-page="1.493" data-line="2" id="p1.493.2"></span>καὶ τούτων αὐτῶν πρὸς ἔνια τῶν ἐναίμων ζώων, οἷον ἵππον,
<span class="lb" data-page="1.493" data-line="3" id="p1.493.3"></span>καὶ βοῦν, καὶ κύνα, καὶ τἄλλα, ὅσα τοιαῦτα. πάντα γὰρ
<span class="lb" data-page="1.493" data-line="4" id="p1.493.4"></span>ταῦτα καὶ ἀρτηρίας ἔχει, καὶ φλέβας, καὶ νεῦρα, καὶ
<span class="lb" data-page="1.493" data-line="5" id="p1.493.5"></span>συνδέσμους, καὶ ὑμένας, καὶ σάρκας, οὐ μὴν ἀκριβῶς γε
<span class="lb" data-page="1.493" data-line="6" id="p1.493.6"></span>πάντη τοῖς ἀνθρώποις ὅμοια. τινὰ δὲ καὶ κατὰ γένος
<span class="lb" data-page="1.493" data-line="7" id="p1.493.7"></span>ἕτερα, καθάπερ ὁπλὰς, καὶ κέρατα, καὶ πλῆκτρα, καὶ
<span class="lb" data-page="1.493" data-line="8" id="p1.493.8"></span>ῥάμφη, καὶ φολίδας, καὶ λεπίδας. ὥσπερ οὖν τὸ θερμὸν,
<span class="lb" data-page="1.493" data-line="9" id="p1.493.9"></span>καὶ τὸ ψυχρὸν, καὶ τὸ ξηρὸν, καὶ τὸ ὑγρὸν ἁπάντων. ἦν
<span class="lb" data-page="1.493" data-line="10" id="p1.493.10"></span>κοινὰ στοιχεῖα, κατὰ τὸν αὐτὸν τρόπον ἴδια πάλιν ἑκάστου
<span class="lb" data-page="1.493" data-line="11" id="p1.493.11"></span>τῶν ζώων ἐστὶ τὰ πρῶτα πρὸς αἴσθησιν μόρια, περὶ ὧν
<span class="lb" data-page="1.493" data-line="12" id="p1.493.12"></span>ἐν ταῖς ἀνατομικαῖς ἐγχειρήσεσι λέξεται. μεταξὺ δὲ τούτων
<span class="lb" data-page="1.493" data-line="13" id="p1.493.13"></span>τε κᾀκείνων ἡμῖν μὲν οἱ τέσσαρες χυμοὶ, τῶν δ’ ἄλλων
<span class="lb" data-page="1.493" data-line="14" id="p1.493.14"></span>ζώων ἑκάστῳ τοῦθ’, ὅπερ ἂν ὕλη τῆς γενέσεως αὐτῶν ᾖ
<span class="lb" data-page="1.493" data-line="15" id="p1.493.15"></span>προσεχής. οὕτω γὰρ εἰώθασιν ὀνομάζειν, <span class="milestone ed2page" data-n="27" data-unit="ed2page" id="ed2page.27"></span>ἐξ ἧς πρώτης
<span class="lb" data-page="1.493" data-line="16" id="p1.493.16"></span>τι γίνεται, μηδεμιᾶς ἐν μέσῳ δεομένης ἑτέρας μεταβολῆς. 
</p>
</section>
<span class="pb" data-page="1.494" id="p1.494"></span>
<section id="s2.2" title="Chapter 2.2">
<p>
<span class="lb" data-page="1.494" data-line="1" id="p1.494.1"></span>Ὅτι μὲν οὖν ἐκ τοῦ τῆς μητρὸς αἵματος
<span class="lb" data-page="1.494" data-line="2" id="p1.494.2"></span>ἅπαντα γέγονε τὰ τῶν ἐναίμων ζώων μόρια, πρόδηλον
<span class="lb" data-page="1.494" data-line="3" id="p1.494.3"></span>παντί. μετέχοντος δὲ τούτου φλέγματός τε καὶ διττῶν χολῶν,
<span class="lb" data-page="1.494" data-line="4" id="p1.494.4"></span>εὐλόγως ἐνταῦθα διέστησαν, οἱ μὲν ἐξ αἵματος μόνου
<span class="lb" data-page="1.494" data-line="5" id="p1.494.5"></span>τὴν γένεσιν ὑπάρχειν ἡμῖν, οἱ δὲ ἐκ τῶν τεττάρων χυμῶν
<span class="lb" data-page="1.494" data-line="6" id="p1.494.6"></span>φάσκοντες. ἔστι μὲν οὖν οὐχ ὁμοίως ἀποδεῖξαι τἀληθὲς
<span class="lb" data-page="1.494" data-line="7" id="p1.494.7"></span>ἐνταῦθα δυνατὸν, ὡς ἐπὶ τῶν πρώτων στοιχείων· ἑκάτερος
<span class="lb" data-page="1.494" data-line="8" id="p1.494.8"></span>γὰρ ὁ λόγος ἔχει τι πιθανόν. ἐξ ὦν δ’ οὑν ὁ Ἱπποκράτης
<span class="lb" data-page="1.494" data-line="9" id="p1.494.9"></span>κινηθεὶς, ἀληθέστερον εἶναι νομίζει, τοὺς τέσσαρας χυμοὺς
<span class="lb" data-page="1.494" data-line="10" id="p1.494.10"></span>ὕλην εἶναι τῆς τοῦ ἀνθρώπου γενέσεως, ἐπιδεῖξαι πειράσομαι,
<span class="lb" data-page="1.494" data-line="11" id="p1.494.11"></span>τὴν ἀρχὴν ἐνθένδε ποιησάμενος. ὁμοιομερὲς μὲν οὖν
<span class="lb" data-page="1.494" data-line="12" id="p1.494.12"></span>ἐστι καὶ σὰρξ, καὶ νεῦρον. ἀλλ’ ἡ μὲν σὰρξ ἔναιμός τε
<span class="lb" data-page="1.494" data-line="13" id="p1.494.13"></span>καὶ μαλακὴ καὶ θερμή· τοὐναντίον δὲ τὸ νεῦρον ἄναιμόν
<span class="lb" data-page="1.494" data-line="14" id="p1.494.14"></span>τε καὶ σκληρὸν καὶ ψυχρόν. οὐ μὴν οὔτ’ ἐκείνη μαλακὴ
<span class="lb" data-page="1.494" data-line="15" id="p1.494.15"></span>καὶ θερμὴ τελέως ἐστὶν, οὔτε τὸ νεῦρον σκληρὸν καὶ ψυχρόν.
<span class="lb" data-page="1.494" data-line="16" id="p1.494.16"></span>ἀλλὰ τὸ μὲν αἷμα τῆς σαρκὸς μαλακώτερόν τε καὶ 
<span class="pb" data-page="1.495" id="p1.495"></span>
<span class="lb" data-page="1.495" data-line="1" id="p1.495.1"></span>θερμότερόν ἐστι· τὸ δὲ ὀστοῦν τοῦ νεύρου σκληρότερον
<span class="lb" data-page="1.495" data-line="2" id="p1.495.2"></span>καὶ ψυχρότερον. οὕτω δὲ καὶ τῶν ἄλλων ἕκαστον μορίων
<span class="lb" data-page="1.495" data-line="3" id="p1.495.3"></span>ἕτερον ἑτέρου, τὸ μὲν ψυχρότερόν ἐστι, τὸ δὲ θερμότερον,
<span class="lb" data-page="1.495" data-line="4" id="p1.495.4"></span>καὶ τὸ μὲν μαλακώτερον, τὸ δὲ σκληρότερον. ἆρ’
<span class="lb" data-page="1.495" data-line="5" id="p1.495.5"></span>οὖν ἐκ τῆς αὐτῆς οὐσίας τὰ πάντα γέγονεν, ἢ μᾶλλον
<span class="lb" data-page="1.495" data-line="6" id="p1.495.6"></span>ἀγαθός τις οὖσα δημιουργὸς ἡ φύσις, ἡνίκα τὸ πρῶτον
<span class="lb" data-page="1.495" data-line="7" id="p1.495.7"></span>ἐκ τοῦ παρὰ τῆς μητρὸς αἵματος, εἰς τὴν μήτραν ἰόντος,
<span class="lb" data-page="1.495" data-line="8" id="p1.495.8"></span>ἐγέννα τε καὶ διέπλαττε τὸ ἔμβρυον, εἰς μὲν τὴν τῶν
<span class="lb" data-page="1.495" data-line="9" id="p1.495.9"></span>σκληροτέρων σωμάτων πῆξιν εἷλκεν ἐξ αὐτοῦ τὸ παχύτερον,
<span class="lb" data-page="1.495" data-line="10" id="p1.495.10"></span>εἰς δὲ τὴν τῶν μαλακωτέρων τὸ ὑγρότερον; οὕτω
<span class="lb" data-page="1.495" data-line="11" id="p1.495.11"></span>δὲ καὶ τὸ μὲν θερμότερον εἰς τὴν τῶν θερμοτέρων,
<span class="lb" data-page="1.495" data-line="12" id="p1.495.12"></span>τὸ δὲ ψυχρότερον εἰς τὴν τῶν ψυχροτέρων; ἐμοὶ μὲν
<span class="lb" data-page="1.495" data-line="13" id="p1.495.13"></span>οὖν οὕτω δοκεῖ μακρῷ φυσικώτερον εἶναι, καὶ κατὰ
<span class="lb" data-page="1.495" data-line="14" id="p1.495.14"></span>τὴν πρώτην ἀρχὴν εὐθέως διαπεπλάσθαι τὸ κύημα, κᾀν
<span class="lb" data-page="1.495" data-line="15" id="p1.495.15"></span>τῷ μετὰ ταῦτα χρόνῳ παντὶ τὴν τροφὴν καὶ τὴν αὔξησιν
<span class="lb" data-page="1.495" data-line="16" id="p1.495.16"></span>ἕκαστον τῶν μορίων ἔχειν ἐκ τῆς οἰκείας ὕλης. ἕν μὲν
<span class="lb" data-page="1.495" data-line="17" id="p1.495.17"></span>γάρ τι φαίνεται τὸ αἷμα, καθάπερ καὶ τὸ γάλα. διδάσκει
<span class="lb" data-page="1.495" data-line="18" id="p1.495.18"></span>δ’ ὁ λόγος, οὐχ ἓν ὑπάρχειν αὐτὸ, καθότι μηδὲ τὸ γάλα. 
<span class="pb" data-page="1.496" id="p1.496"></span>
<span class="lb" data-page="1.496" data-line="1" id="p1.496.1"></span>τὸ μὲν γάρ ἐστιν ἄκρως ὀῤῥῶδες καὶ λεπτὸν ἐν τῷ γάλακτι,
<span class="lb" data-page="1.496" data-line="2" id="p1.496.2"></span>τὸ δὲ ἄκρως τυρῶδες καὶ παχύ. ταῦτα δὲ, ἕως μὲν ἐκέκρατο
<span class="lb" data-page="1.496" data-line="3" id="p1.496.3"></span>πρὸς ἄλληλα, μέσον ἀπειργάζετο τὸ γάλα τυροῦ καὶ
<span class="lb" data-page="1.496" data-line="4" id="p1.496.4"></span>ὀῤῥοῦ· διακριθέντα δὲ, τὴν οἰκείαν ἰδέαν ἐνεδείξατο, καὶ
<span class="lb" data-page="1.496" data-line="5" id="p1.496.5"></span>τὴν τοῦ γάλακτος ἐδίδαξε φύσιν, ὡς οὐκ ἄρα ἓν ἦν ἀκριβῶς,
<span class="lb" data-page="1.496" data-line="6" id="p1.496.6"></span>ἀλλ’ ἐξ ἐναντίων τε καὶ διαφερόντων συγκείμενον. ὡς
<span class="lb" data-page="1.496" data-line="7" id="p1.496.7"></span>οὖν ἐν τῷ γάλακτι τὸ μέν ἐστιν ὀῤῥὸς, τὸ δὲ τυρὸς, οὕτω
<span class="lb" data-page="1.496" data-line="8" id="p1.496.8"></span>καὶ ἐν τῷ αἵματι τὸ μὲν οἷον ἰχὼρ αἵματος ἀνάλογον ὀῤῥῷ
<span class="lb" data-page="1.496" data-line="9" id="p1.496.9"></span>γάλακτος, τὸ δὲ οἶον ἰλύς τις καὶ τρὺξ ἀνάλογον τῷ
<span class="lb" data-page="1.496" data-line="10" id="p1.496.10"></span>τυρῷ. καὶ μὲν δὴ καὶ ἶνας ἐμφερομένας τῷ αἵματι σαφῶς
<span class="lb" data-page="1.496" data-line="11" id="p1.496.11"></span>ἐστι θεάσασθαι, καὶ τούτων ἐξαιρεθεισῶν, οὐ πήγνυται τὸ
<span class="lb" data-page="1.496" data-line="12" id="p1.496.12"></span>αἷμα, καὶ χωρισθὲν τῶν ἰνῶν τὸ αἷμα καὶ χροιᾷ καὶ συστάσει
<span class="lb" data-page="1.496" data-line="13" id="p1.496.13"></span>διαφέρει. τὸ μὲν γὰρ ἐρυθρὸν ἀκριβῶς φαίνεται, τὸ δὲ
<span class="lb" data-page="1.496" data-line="14" id="p1.496.14"></span>ξανθότερον τούτου, τὸ δὲ μελάντερον. ἔστιν ὅτε δὲ καὶ
<span class="lb" data-page="1.496" data-line="15" id="p1.496.15"></span>σαφῶς ἐπανθεῖ τι λευκὸν αὐτῷ, καί ποτε πελιδνὸν ἅπαν ﻿
<span class="pb" data-page="1.497" id="p1.497"></span>
<span class="lb" data-page="1.497" data-line="1" id="p1.497.1"></span>ἐφάνη, <span class="milestone ed2page" data-n="28" data-unit="ed2page" id="ed2page.28"></span>καὶ νὴ Δία γε πολλάκις ἐγγὺς τῷ μέλανι, καθάπερ
<span class="lb" data-page="1.497" data-line="2" id="p1.497.2"></span>τις πορφύρα κατακορής· ὥστ’ οὐχ ἓν ἀκριβῶς τὸ
<span class="lb" data-page="1.497" data-line="3" id="p1.497.3"></span>αἷμα. πάντων γὰρ ἂν, οἶμαι, καὶ ζώων καὶ ἀνθρώπων
<span class="lb" data-page="1.497" data-line="4" id="p1.497.4"></span>ὅμοιον ὑπῆρχε διὰ παντὸς, εἴπερ ἦν ὄντως ἓν. ἀλλά ποτε
<span class="lb" data-page="1.497" data-line="5" id="p1.497.5"></span>ἐν αὐτῷ πλεονεκτεῖ τὸ παχὺ καὶ μέλαν, ὡς καὶ τὴν χρόαν
<span class="lb" data-page="1.497" data-line="6" id="p1.497.6"></span>ἅπαντος τοῦ σώματος μελαντέραν φαίνεσθαι, καὶ τὰς οὐλὰς
<span class="lb" data-page="1.497" data-line="7" id="p1.497.7"></span>μελαίνεσθαι, καὶ κιρσοῦσθαι τὰς ἐν τοῖς σκέλεσι φλέβας,
<span class="lb" data-page="1.497" data-line="8" id="p1.497.8"></span>ἅμα τινὶ πελιδνῷ χρώματι· ποτὲ δὲ τὸ ξανθὸν, ὡς καὶ
<span class="lb" data-page="1.497" data-line="9" id="p1.497.9"></span>τοῦτ’ ἔκ τε τῶν τριχῶν ἐστιν ἰδεῖν, κᾀκ τῆς συμπάσης τοῦ
<span class="lb" data-page="1.497" data-line="10" id="p1.497.10"></span>σώματος χρόας, ἐμέτων τε καὶ διαχωρημάτων· ἔστι δ’ ὅτε
<span class="lb" data-page="1.497" data-line="11" id="p1.497.11"></span>τὸ ἐρυθρὸν ἢ λευκὸν, ὡς καὶ ταῦτα ἔκ τε τῶν τοῦ ὅλου σώματος
<span class="lb" data-page="1.497" data-line="12" id="p1.497.12"></span>χρωμάτων καὶ τριχῶν καὶ διαχωρημάτων φαίνεσθαι. καὶ
<span class="lb" data-page="1.497" data-line="13" id="p1.497.13"></span>μὲν δὴ κᾂν εἰ τὰς φλέβας ἐκτέμοις ὑγιαινόντων ἔτι τῶν ἀνθρώπων,
<span class="lb" data-page="1.497" data-line="14" id="p1.497.14"></span>τοῦ μέν τινος αὐτῶν ξανθὸν ῥυήσεται τὸ αἷμα, τοῦ
<span class="lb" data-page="1.497" data-line="15" id="p1.497.15"></span>δ’ ἐρυθρὸν, τοῦ δὲ λευκότερον, τοῦ δὲ μελάντερον. κᾂν εἰ
<span class="lb" data-page="1.497" data-line="16" id="p1.497.16"></span>δοῦναι δὲ φάρμακον ἐθέλοις ἐκκαθαῖρον τὸ σῶμα, τοιοῦτον 
<span class="pb" data-page="1.498" id="p1.498"></span>
<span class="lb" data-page="1.498" data-line="1" id="p1.498.1"></span>ἐκκενώσει χυμὸν, ὁποῖον ἕλκειν πέφυκεν, ἀλλ’ οὐκ ἴσον ἐν
<span class="lb" data-page="1.498" data-line="2" id="p1.498.2"></span>πάσῃ φύσει σώματος, οὔθ’ ὑγιαινόντων, οὔτ’ ἀῤῥωστούντων.
<span class="lb" data-page="1.498" data-line="3" id="p1.498.3"></span>ἵνα γὰρ ἀπὸ τῶν ἀῤῥωστούντων <span class="milestone ed1page" data-n="58" data-unit="ed1page" id="ed1page.58"></span>ἄρξωμαι, χολῆς
<span class="lb" data-page="1.498" data-line="4" id="p1.498.4"></span>τῆς ὠχρᾶς τε καὶ ξανθῆς ὀνομαζομένης εἰ δοίης τοῖς
<span class="lb" data-page="1.498" data-line="5" id="p1.498.5"></span>ἰκτεριῶσιν ἀγωγὸν φάρμακον, ἄξει σοι παμπόλλην χολήν.
<span class="lb" data-page="1.498" data-line="6" id="p1.498.6"></span>εἰ δέ γε τοῖς τὸν καλούμενον ὕδερον λευκοφλεγματίαν νοσοῦσι
<span class="lb" data-page="1.498" data-line="7" id="p1.498.7"></span>ταὐτὸ τοῦτο δοίης φάρμακον, ἐλαχίστην μὲν ἐκκενώσει
<span class="lb" data-page="1.498" data-line="8" id="p1.498.8"></span>χολήν. εἰ δ’ αὖ πάλιν ἕτερον δοίης φάρμακον, ὑφ’ οὗ
<span class="lb" data-page="1.498" data-line="9" id="p1.498.9"></span>φλέγμα κενοῦσθαι πέφυκεν, ἥκιστα μὲν ἐν τοῖς ἰκτεριῶσι
<span class="lb" data-page="1.498" data-line="10" id="p1.498.10"></span>κενώσει φλέγμα, καὶ σὺν μεγάλῃ τῇ βλάβῃ· πάμπολυ δὲ
<span class="lb" data-page="1.498" data-line="11" id="p1.498.11"></span>τοῖς προειρημένοις ὑδέροις, καὶ χωρὶς τοῦ βλάψαι. καὶ
<span class="lb" data-page="1.498" data-line="12" id="p1.498.12"></span>μέντοι καὶ τοῖς ἐλεφαντιῶσι πολλάκις ἐδώκαμεν, ὅ τι χολὴν
<span class="lb" data-page="1.498" data-line="13" id="p1.498.13"></span>ἐκκαθαίρει μέλαιναν· ὑφ’ οὗ καὶ ῥᾴστην καὶ πλείστην
<span class="lb" data-page="1.498" data-line="14" id="p1.498.14"></span>σὺν ὠφελείᾳ μεγάλῃ τὴν κένωσιν εἴδομεν
<span class="lb" data-page="1.498" data-line="15" id="p1.498.15"></span>ἀπαντῶσαν. 
</p>
</section>
<span class="pb" data-page="1.499" id="p1.499"></span>
<section id="s2.3" title="Chapter 2.3">
<p>
<span class="lb" data-page="1.499" data-line="1" id="p1.499.1"></span>Ἀσκληπιάδης δὲ, πάντα τὰ καλὰ τῆς
<span class="lb" data-page="1.499" data-line="2" id="p1.499.2"></span>τέχνης ἐπιχειρῶν ἀνατρέπειν τῷ λόγῳ διὰ τοὺς θαυμαστοὺς
<span class="lb" data-page="1.499" data-line="3" id="p1.499.3"></span>ὄγκους καὶ πόρους, πειρᾶται μεταπείθειν ἡμᾶς, ὡς οὐχ ἕλκει
<span class="lb" data-page="1.499" data-line="4" id="p1.499.4"></span>τὸ οἰκεῖον ἕκαστον τῶν φαρμάκων, ἀλλὰ μεταβάλλει. καὶ
<span class="lb" data-page="1.499" data-line="5" id="p1.499.5"></span>τρέπει, καὶ ἀλλοιοῖ, διαφθεῖρον εἰς τὴν ἑαυτοῦ φύσιν,
<span class="lb" data-page="1.499" data-line="6" id="p1.499.6"></span>ὁποῖον ἂν ᾖ τὸ ἑλχθέν. εἶτα τὴν ἀκολουθοῦσαν ὠφέλειαν,
<span class="lb" data-page="1.499" data-line="7" id="p1.499.7"></span>οὐ τῇ τοῦ λυποῦντος καθάρσει γίνεσθαί φησιν, ἀλλὰ τῷ
<span class="lb" data-page="1.499" data-line="8" id="p1.499.8"></span>κοινῷ λόγῳ τῆς κενώσεως. ὁ μὲν οὖν Ἀσκληπιάδους λόγος
<span class="lb" data-page="1.499" data-line="9" id="p1.499.9"></span>οὕτως ἀναισχυντεῖ κατὰ τοῦ φαινομένου. τὸ φαινόμενον δέ
<span class="lb" data-page="1.499" data-line="10" id="p1.499.10"></span>γ’, ὡς Ἱπποκράτης τε καὶ οἱ λοιποὶ πάντες ἰατροὶ, τῇ
<span class="lb" data-page="1.499" data-line="11" id="p1.499.11"></span>πείρᾳ βασανίζοντες, ἔμαθον, ὡς εἴρηται πρόσθεν, ἔχει. εἰ
<span class="lb" data-page="1.499" data-line="12" id="p1.499.12"></span>γὰρ ἐπιχειρήσεις ἀνθρώπῳ χολῶντι φλέγματος ἀγωγὸν δοῦναι
<span class="lb" data-page="1.499" data-line="13" id="p1.499.13"></span>φάρμακον, οὐ μετὰ μικρᾶς, εὖ οἶδ’ ὅτι, ζημίας πειράσῃ
<span class="lb" data-page="1.499" data-line="14" id="p1.499.14"></span>τοῦ ἐγχειρήματος. εἰ δέ γ’ ὡς κενοῦντα μόνον ὠφελεῖ τὰ
<span class="lb" data-page="1.499" data-line="15" id="p1.499.15"></span>καθαίροντα, τί οὐ φλέβας τέμνομεν ἁπάντων, εἴτ’ ἰσχνοὶ 
<span class="pb" data-page="1.500" id="p1.500"></span>
<span class="lb" data-page="1.500" data-line="1" id="p1.500.1"></span>τύχοιεν ὄντες, εἴτε παχεῖς, εἴτ’ ἰκτεριῶντες, εἴτε μελαγχολῶντες;
<span class="lb" data-page="1.500" data-line="2" id="p1.500.2"></span>
<span class="milestone ed2page" data-n="29" data-unit="ed2page" id="ed2page.29"></span>ἀλλὰ πολλοῖς μὲν τῶν τοιούτων, ἰσχνοῖς οὖσιν
<span class="lb" data-page="1.500" data-line="3" id="p1.500.3"></span>ἱκανῶς, οὐ σμικρὰν ἤνεγκεν ὠφέλειαν ἡ τοῦ λυποῦντος
<span class="lb" data-page="1.500" data-line="4" id="p1.500.4"></span>χυμοῦ κένωσις. εἰ δ’ αἵματος αὐτῶν ἀφελεῖν ἐτόλμησέ τις,
<span class="lb" data-page="1.500" data-line="5" id="p1.500.5"></span>εὐθὺς ἂν ἀπέκτεινεν. ἀλλὰ ταῦτα λέγειν ἀναγκάζουσιν
<span class="lb" data-page="1.500" data-line="6" id="p1.500.6"></span>Ἀσκληπιάδην οἱ ὄγκοι καὶ πόροι καὶ τὰ ἄναρμα στοιχεῖα.
<span class="lb" data-page="1.500" data-line="7" id="p1.500.7"></span>τούτοις γὰρ ἕπεται τὸ μηδεμίαν εἶναι τῆς φύσεως
<span class="lb" data-page="1.500" data-line="8" id="p1.500.8"></span>ἡμῶν ἀλλοτρίαν ποιότητα, μηδὲ τὴν τῶν ὁσημέραι διὰ τῆς
<span class="lb" data-page="1.500" data-line="9" id="p1.500.9"></span>γαστρὸς ἡμῶν ἐκκενουμένων περιττωμάτων· ἀλλ’ ὅταν ἐπισχεθῇ
<span class="lb" data-page="1.500" data-line="10" id="p1.500.10"></span>ἡ γαστὴρ, τῷ λόγῳ τοῦ πλήθους ἡμᾶς βλάπτεσθαι,
<span class="lb" data-page="1.500" data-line="11" id="p1.500.11"></span>καὶ εἶναι τὴν ἴασιν ὀλιγοσιτίαν ἢ ἀσιτίαν παντελῆ. πλῆθος
<span class="lb" data-page="1.500" data-line="12" id="p1.500.12"></span>γάρ τοι τοιούτων λόγων ἀποτετόλμηται πρὸς Ἀσκληπιάδου,
<span class="lb" data-page="1.500" data-line="13" id="p1.500.13"></span>τοῖς ἐναργέσι μαχομένων, οἳ τοὺς μὲν ἀγνοοῦντας
<span class="lb" data-page="1.500" data-line="14" id="p1.500.14"></span>τὸ φαινόμενον ἀπορεῖν ἀναγκάζουσι, τοὺς δὲ γινώσκοντας
<span class="lb" data-page="1.500" data-line="15" id="p1.500.15"></span>ἐκπλήττεσθαί τε καὶ θαυμάζειν τὴν ἀναισχυντίαν τοῦ ἀνθρώπου.
<span class="lb" data-page="1.500" data-line="16" id="p1.500.16"></span>ἀλλὰ πρὸς μὲν τὴν Ἀσκληπιάδειον τόλμαν ἐν
<span class="lb" data-page="1.500" data-line="17" id="p1.500.17"></span>ἑτέροις ἐπὶ πλέον εἰρήσεται. τὰ φαινόμενα δ’ ἐναργῶς πάλιν 
<span class="pb" data-page="1.501" id="p1.501"></span>
<span class="lb" data-page="1.501" data-line="1" id="p1.501.1"></span>ἀναλάβωμεν, ἑπόμενοι ταῖς Ἱπποκράτους ῥήσεσιν, ὡς οὐ
<span class="lb" data-page="1.501" data-line="2" id="p1.501.2"></span>μαντευσαμένου δήπουθεν, ὡς ἰατρός τις ἄπειρος ἢ ἀναίσχυντος
<span class="lb" data-page="1.501" data-line="3" id="p1.501.3"></span>ἐς τοσοῦτον ἔσοιτο, καθάπερ Ἀσκληπιάδης, ὡς ἤτοι
<span class="lb" data-page="1.501" data-line="4" id="p1.501.4"></span>παντάπασιν ἀγνοῆσαι τὰ οὕτω σμικρὰ τῆς τέχνης, ἢ γνοὺς
<span class="lb" data-page="1.501" data-line="5" id="p1.501.5"></span>ἀρνήσηται μὴ γινώσκειν. ὅθεν, οἶμαι, καὶ ὁ λόγος ἡμῖν
<span class="lb" data-page="1.501" data-line="6" id="p1.501.6"></span>μὲν μακρότερος γίνεται διὰ τὰς πρὸς τοὺς ἀναισχυντήσαντας
<span class="lb" data-page="1.501" data-line="7" id="p1.501.7"></span>ἀντιλογίας· Ἱπποκράτει δὲ βραχὺς καὶ σύντομος,
<span class="lb" data-page="1.501" data-line="8" id="p1.501.8"></span>αὐτὸ τὸ φαινόμενον ἐναργῶς γράφοντι, χωρὶς ἁπάσης κατασκευῆς,
<span class="lb" data-page="1.501" data-line="9" id="p1.501.9"></span>τῷ μηδ’ ὑπονοῆσαι μηδένα, μήτ’ ἀγνοῆσαι τὰ τοιαῦτα,
<span class="lb" data-page="1.501" data-line="10" id="p1.501.10"></span>μήτ’ ἀρνήσασθαι. 
</p>
</section>
<section id="s2.4" title="Chapter 2.4">
<p>
<span class="lb" data-page="1.501" data-line="11" id="p1.501.11"></span>Πρὸς μὲν τοὺς λέγοντας, αἷμα μόνον εἶναι
<span class="lb" data-page="1.501" data-line="12" id="p1.501.12"></span>τὸν ἄνθρωπον, ἢ ἓν ὁτιοῦν ἄλλο, τοσοῦτον εἰπὼν ἠρκέσθη,
<span class="lb" data-page="1.501" data-line="13" id="p1.501.13"></span>δεικνύειν ἀξιώσας αὐτοὺς, μὴ μεταλλάσσοντα τὴν ἰδέαν τὸν
<span class="lb" data-page="1.501" data-line="14" id="p1.501.14"></span>ἄνθρωπον, μήτε γινόμενον παντοῖον, ἀλλ’ ἢ ὥρην τινὰ τοῦ
<span class="lb" data-page="1.501" data-line="15" id="p1.501.15"></span>ἐνιαυτοῦ, ἢ τῆς ἡλικίας τοῦ ἀνθρώπου, ἐν ᾗ αἷμα ἓν ἐὸν
<span class="lb" data-page="1.501" data-line="16" id="p1.501.16"></span>φαίνεται μοῦνον. εἰκὸς γάρ ἐστιν εἶναί φησι μίαν γέ τινα
<span class="lb" data-page="1.501" data-line="17" id="p1.501.17"></span>ὥρην, ἐν ᾗ φαίνεται αὐτὸ ἐν ἑωυτέῳ ἓν ἐὸν, ὅ τί ἐστι. ﻿
<span class="pb" data-page="1.502" id="p1.502"></span>
<span class="lb" data-page="1.502" data-line="1" id="p1.502.1"></span>πρὸς δὲ τῷ διττὰς μὲν χολὰς ἀναμεμίχθαι τῷ αἵματι διὰ
<span class="lb" data-page="1.502" data-line="2" id="p1.502.2"></span>παντὸς, ὠχρὰν καὶ μέλαιναν, ἐπ’ αὐταῖς δὲ τρίτον τὸ
<span class="lb" data-page="1.502" data-line="3" id="p1.502.3"></span>φλέγμα, τὰ κατὰ φύσιν ἐν ταῖς ἡλικίαις τε καὶ ὥραις φαινόμενα
<span class="lb" data-page="1.502" data-line="4" id="p1.502.4"></span>διῆλθεν. ἢν γάρ τοι δῴης, φησὶν, ἀνθρώπῳ φάρμακον,
<span class="lb" data-page="1.502" data-line="5" id="p1.502.5"></span>ὅ τι φλέγμα ἄγει, ἐμεῖταί σοι φλέγμα. καὶ ἢν δῴης
<span class="lb" data-page="1.502" data-line="6" id="p1.502.6"></span>φάρμακον, ὅ τι χολὴν ἄγει, ἐμεῖταί σοι χολή. καὶ ἢν
<span class="lb" data-page="1.502" data-line="7" id="p1.502.7"></span>τρώσῃς αὐτοῦ, φησὶ, τὶ τοῦ σώματος, ὥστε ἕλκος γενέσθαι,
<span class="lb" data-page="1.502" data-line="8" id="p1.502.8"></span>ῥυήσεται αἷμα. καὶ ταῦτα ποιήσει σοι, φησὶ, πάντα
<span class="lb" data-page="1.502" data-line="9" id="p1.502.9"></span>πάσῃ ἡμέρῃ καὶ νυκτὶ; καὶ χειμῶνος καὶ θέρεος. πρὸς δὲ
<span class="lb" data-page="1.502" data-line="10" id="p1.502.10"></span>τῷ ταῦτα εἶναι τὴν φύσιν αὐτοῦ, τουτέστιν ἐκ τούτων
<span class="lb" data-page="1.502" data-line="11" id="p1.502.11"></span>ἅπαντα τὰ μόρια καὶ γεγονέναι καὶ τρέφεσθαι, τάδε φησί.
<span class="lb" data-page="1.502" data-line="12" id="p1.502.12"></span>πρῶτον μὲν φανερός ἐστιν ὁ ἄνθρωπος ἔχων ἐν ἑαυτῷ
<span class="lb" data-page="1.502" data-line="13" id="p1.502.13"></span>ταῦτα πάντα, ἕως ἂν ζῇ. ἔπειτα δὲ γέγονεν ἐξ ἀνθρώπου
<span class="lb" data-page="1.502" data-line="14" id="p1.502.14"></span>ταῦτα πάντα ἔχοντος, τέθραπταί τε ἐν ἀνθρώπῳ ταῦτα
<span class="lb" data-page="1.502" data-line="15" id="p1.502.15"></span>πάντα ἔχοντι, ὁπόσα φημί τε καὶ ἀποδείκνυμι. ταῦτα
<span class="lb" data-page="1.502" data-line="16" id="p1.502.16"></span>πάντα, ἐάν τις ἐκποδὼν ποιήσηται τὴν Ἀσκληπιάδειον ἀναισχυντίαν, 
<span class="pb" data-page="1.503" id="p1.503"></span>
<span class="lb" data-page="1.503" data-line="1" id="p1.503.1"></span>ἱκανῶς ἀποδείκνυσι τὸ προκείμενον. εἰ γὰρ ἕκαστον
<span class="lb" data-page="1.503" data-line="2" id="p1.503.2"></span>τῶν καθαιρόντων φαρμάκων ἕλκει τινὰ χυμὸν, καὶ
<span class="lb" data-page="1.503" data-line="3" id="p1.503.3"></span>χρόνος οὐδείς ἐστιν, <span class="milestone ed2page" data-n="30" data-unit="ed2page" id="ed2page.30"></span>ἐν ᾧ διδοὺς ὁτιοῦν αὐτῶν ἀπορήσεις
<span class="lb" data-page="1.503" data-line="4" id="p1.503.4"></span>ἐκκενῶσαι τὸν οἰκεῖον χυμὸν, εὔδηλον, ὡς οὐδεὶς
<span class="lb" data-page="1.503" data-line="5" id="p1.503.5"></span>χρόνος ἐστὶν, ἐν ᾧ μὴ μετέχει τῶν τεσσάρων χυμῶν ὁ ἄνθρωπος.
<span class="lb" data-page="1.503" data-line="6" id="p1.503.6"></span>ἀλλὰ καὶ ἡ γένεσις ἐξ αἵματος ἦν αὐτῷ, τοῦ τῆς
<span class="lb" data-page="1.503" data-line="7" id="p1.503.7"></span>μητρὸς, οὐ καθαροῦ δήπουθεν ὄντος, ἀλλ’ ἐπιμεμιγμένου
<span class="lb" data-page="1.503" data-line="8" id="p1.503.8"></span>φλέγματί τε καὶ διτταῖς χολαῖς. ἐδείχθη γὰρ ὁ ἅπας ἄνθρωπος
<span class="lb" data-page="1.503" data-line="9" id="p1.503.9"></span>ἐν παντὶ καιρῷ ταῦτα ἔχειν ἐν ἑαυτῷ. εἰ τοίνυν
<span class="lb" data-page="1.503" data-line="10" id="p1.503.10"></span>καὶ γέγονεν ἐκ τούτων ὁ ἄνθρωπος καὶ τὴν αὔξησιν καὶ
<span class="lb" data-page="1.503" data-line="11" id="p1.503.11"></span>τὴν τροφὴν ἐκ τούτων ἔχει, ταῦτά ἐστιν ἡ φύσις αὐτῷ. τὰ
<span class="lb" data-page="1.503" data-line="12" id="p1.503.12"></span>μὲν κεφάλαια τοῦ λόγου ταῦτα. τῶν δὲ κατὰ μέρος εἰρημένων
<span class="lb" data-page="1.503" data-line="13" id="p1.503.13"></span>ἐν τῷ βιβλίῳ τινὰ μὲν περὶ τῆς κατά τε τὰς ἡλικίας
<span class="lb" data-page="1.503" data-line="14" id="p1.503.14"></span>καὶ τὰς ὥρας μεταβολῆς διδάσκει· τινὰ δὲ πίστιν
<span class="lb" data-page="1.503" data-line="15" id="p1.503.15"></span>οὐ σμικρὰν φέρει τοῦ τὸν οἰκεῖον χυμὸν ἕκαστον τῶν καθαιρόντων
<span class="lb" data-page="1.503" data-line="16" id="p1.503.16"></span>ἕλκειν καὶ τοῦ τὸν ἄνθρωπον ἁπάντων δεῖσθαι
<span class="lb" data-page="1.503" data-line="17" id="p1.503.17"></span>τῶν εἰρημένων χυμῶν. αὐτίκα γέ τοι τὰ κατὰ τὰς ὑπερκαθάρσεις 
<span class="pb" data-page="1.504" id="p1.504"></span>
<span class="lb" data-page="1.504" data-line="1" id="p1.504.1"></span>γινόμενα μάλιστα τὸν οἰκεῖον ἐνδείκνυται χυμὸν
<span class="lb" data-page="1.504" data-line="2" id="p1.504.2"></span>ἕκαστον τῶν φαρμάκων ἕλκειν. ὁπόταν γὰρ πίῃ τις φάρμακον,
<span class="lb" data-page="1.504" data-line="3" id="p1.504.3"></span>ὅ τι χολὴν ἄγει, πρῶτον μὲν χολὴν ἐμέει, ἔπειτα δὲ φλέγμα,
<span class="lb" data-page="1.504" data-line="4" id="p1.504.4"></span>ἔπειτα δὲ ἐπὶ τούτοις χολὴν ἐμέουσι μέλαιναν, τελευτῶντες δὲ
<span class="lb" data-page="1.504" data-line="5" id="p1.504.5"></span>αἷμα καθαρόν. τὰ αὐτὰ δὲ πάσχουσι, φησὶ, καὶ ὑπὸ τῶν
<span class="lb" data-page="1.504" data-line="6" id="p1.504.6"></span>φαρμάκων τῶν φλέγμα ἀγόντων· πρῶτον μὲν γὰρ φλέγμα ἐμέουσιν,
<span class="lb" data-page="1.504" data-line="7" id="p1.504.7"></span>ἔπειτα χολὴν ξανθὴν, ἔπειτα μέλαιναν, τελευτῶντες
<span class="lb" data-page="1.504" data-line="8" id="p1.504.8"></span>δὲ αἷμα καθαρὸν, καὶ ἐν τῷδε ἀποθνήσκουσιν. ἡ μὲν οὖν
<span class="lb" data-page="1.504" data-line="9" id="p1.504.9"></span>ῥῆσις αὕτη. πρόδηλον δ’ ἐξ αὐτῆς συλλογίσασθαι, διότι
<span class="lb" data-page="1.504" data-line="10" id="p1.504.10"></span>τὸν οἰκεῖον χυμὸν ἕκαστον ἐπισπᾶται τῶν καθαιρόντων φαρμάκων.
<span class="lb" data-page="1.504" data-line="11" id="p1.504.11"></span>ὁπόταν γὰρ ἀσθενέστερον ἑαυτοῦ τὸ ζῶον ὑπάρχῃ,
<span class="lb" data-page="1.504" data-line="12" id="p1.504.12"></span>νενικημένον ὑπὸ φαρμάκου, ὡς πλησίον ἥκειν θανάτου, τότ’
<span class="lb" data-page="1.504" data-line="13" id="p1.504.13"></span>ἀφίσταται μὲν ἡ τοῦ προτέρου χυμοῦ κένωσις, διαδέχεται
<span class="lb" data-page="1.504" data-line="14" id="p1.504.14"></span>δ’ αὐτὴν ἑτέρα. καίτοι δυοῖν θάτερον κατὰ τὸν Ἀσκληπιάδην
<span class="lb" data-page="1.504" data-line="15" id="p1.504.15"></span>ἐχρῆν ἢ μηδ’ ὅλως ἐκκενοῦσθαι μηδένα χυμὸν, ἢ
<span class="lb" data-page="1.504" data-line="16" id="p1.504.16"></span>φέρεσθαι τὸν ἐξ ἀρχῆς διὰ παντός. ἀῤῥωστοῦντος μὲν οὖν 
<span class="pb" data-page="1.505" id="p1.505"></span>
<span class="lb" data-page="1.505" data-line="1" id="p1.505.1"></span>ἤδη τοῦ δοθέντος φαρμάκου, μηδένα δρῶντος δὲ, ὃ πέφυκε
<span class="lb" data-page="1.505" data-line="2" id="p1.505.2"></span>δρᾷν, ἐκεῖνον μόνον ἐχρῆν φέρεσθαι διὰ παντὸς, ὃν ἐξ ἀρχῆς
<span class="lb" data-page="1.505" data-line="3" id="p1.505.3"></span>ἐκένου. οὐ γὰρ δή που πρότερον μὲν, ὅτε ἰσχυρὸν ἦν
<span class="lb" data-page="1.505" data-line="4" id="p1.505.4"></span>ἔτι τὸ σῶμα, καὶ συντήκειν αὐτὸ, καὶ μεταβάλλειν εἰς ὅπερ
<span class="lb" data-page="1.505" data-line="5" id="p1.505.5"></span>ἐπεφύκει, τὸ φάρμακον ἱκανὸν ἦν· ἐπεὶ δ’ ἀσθενὲς ἐγένετο,
<span class="lb" data-page="1.505" data-line="6" id="p1.505.6"></span>νῦν οὐκέτι ταὐτὰ δρᾶσαι δυνήσεται. καὶ μὴν, ὅτι γε δρᾷ, πρόδηλον.
<span class="lb" data-page="1.505" data-line="7" id="p1.505.7"></span>ἐκκενοῦται γὰρ οὐδὲν ἧττον ἐν τῷδε καὶ διαλύεται
<span class="lb" data-page="1.505" data-line="8" id="p1.505.8"></span>καὶ φθείρεται τὸ <span class="milestone ed1page" data-n="59" data-unit="ed1page" id="ed1page.59"></span>σῶμα. πῶς οὖν οὐκέθ’ ὅμοιος τῷ
<span class="lb" data-page="1.505" data-line="9" id="p1.505.9"></span>πρόσθεν ὁ κενούμενος χυμὸς φαίνεται; οὐκ ἄλλως πάντως,
<span class="lb" data-page="1.505" data-line="10" id="p1.505.10"></span>ἢ ὅτι πᾶς ἐκεῖνος ὀλίγου δεῖν ἐκκεκένωται τοῦ σώματος.
<span class="lb" data-page="1.505" data-line="11" id="p1.505.11"></span>ὥστ’ οὐδὲ ζῇν ἔτι δυνατὸν ἔσται τῷ ζώῳ, τῶν στοιχείων
<span class="lb" data-page="1.505" data-line="12" id="p1.505.12"></span>τινὸς αὐτοῦ παντάπασιν ἀπολλυμένου, ἀλλὰ διαλύεσθαί τε
<span class="lb" data-page="1.505" data-line="13" id="p1.505.13"></span>καὶ φθείρεσθαι καὶ ῥεῖν ἐφεξῆς, ὅστις ἂν ἔτι τῶν ὑπολοίπων
<span class="lb" data-page="1.505" data-line="14" id="p1.505.14"></span>χυμῶν ἑτοιμότερος ᾖ κενοῦσθαι. διὰ τοῦτ’ οὖν,
<span class="lb" data-page="1.505" data-line="15" id="p1.505.15"></span>εἴτε χολῆς μελαίνης, εἴτε φλέγματος ἀγωγὸν εἴη τὸ φάρμακον, 
<span class="pb" data-page="1.506" id="p1.506"></span>
<span class="lb" data-page="1.506" data-line="1" id="p1.506.1"></span>ἐν ταῖς ὑπερκαθάρσεσιν ὁ τῆς ξανθῆς χολῆς ἕπεται
<span class="lb" data-page="1.506" data-line="2" id="p1.506.2"></span>χυμὸς, ὡς ἂν θερμότατός τε καὶ λεπτότατος ὑπάρχων. εἰ
<span class="lb" data-page="1.506" data-line="3" id="p1.506.3"></span>δ’ αὖ τῆς ξανθῆς χολῆς εἴη τὸ φάρμακον ἀγωγὸν, ἐφεξῆς
<span class="lb" data-page="1.506" data-line="4" id="p1.506.4"></span>μὲν τὸ φλέγμα κατὰ τὰς ὑπερκαθάρσεις, ἔπειθ’ ἡ μέλαινα
<span class="lb" data-page="1.506" data-line="5" id="p1.506.5"></span>κενοῦται· βαρυτάτη γὰρ αὕτη, καὶ παχεῖα, καὶ δυσκίνητος.
<span class="lb" data-page="1.506" data-line="6" id="p1.506.6"></span>ὕστατον δὲ πάντων τὸ αἷμα, τῷ μάλιστα οἰκεῖον εἶναι τῇ
<span class="lb" data-page="1.506" data-line="7" id="p1.506.7"></span>φύσει. 
</p>
</section>
<section id="s2.5" title="Chapter 2.5">
<p>
<span class="lb" data-page="1.506" data-line="8" id="p1.506.8"></span>
<span class="milestone ed2page" data-n="31" data-unit="ed2page" id="ed2page.31"></span>Διὸ καὶ ὅσοι τῶν ἰατρῶν τε καὶ φυσικῶν
<span class="lb" data-page="1.506" data-line="9" id="p1.506.9"></span>ἐξ αἵματος μόνου γίνεσθαι καὶ τρέφεσθαι τὸ ζῶον
<span class="lb" data-page="1.506" data-line="10" id="p1.506.10"></span>ἀπεφῄναντο, χρὴ καὶ τούτων ἐπαινεῖν τὴν γνώμην, ὡς εἰκότα
<span class="lb" data-page="1.506" data-line="11" id="p1.506.11"></span>γινωσκόντων. ἀλλ’ Ἱπποκράτης φυσικώτερον ἔτι καὶ
<span class="lb" data-page="1.506" data-line="12" id="p1.506.12"></span>τούτων ἐκ τῶν τεττάρων χυμῶν καὶ τὴν γένεσιν, καὶ τὴν
<span class="lb" data-page="1.506" data-line="13" id="p1.506.13"></span>αὔξησιν, καὶ τὴν θρέψιν εἷναί φησι τοῖς σώμασιν ἡμῶν,
<span class="lb" data-page="1.506" data-line="14" id="p1.506.14"></span>ἅμα μὲν, ὡς καὶ πρόσθεν εἴρηται, παμπόλλην ὁρῶν ἐκ
<span class="lb" data-page="1.506" data-line="15" id="p1.506.15"></span>τοῖς ὑγιαίνουσιν ποικιλίαν τῆς τῶν σωμάτων ἰδέας οὐκ ἂν
<span class="lb" data-page="1.506" data-line="16" id="p1.506.16"></span>γιγνομένην, εἴπερ εἶς ἦν ὁ στοιχειώδης χυμός· ἔπειτα δὲ
<span class="lb" data-page="1.506" data-line="17" id="p1.506.17"></span>καὶ τὰς τῶν μορίων φύσεις, οὕτω πάμπολυ διαφερούσας, ﻿ 
<span class="pb" data-page="1.507" id="p1.507"></span>
<span class="lb" data-page="1.507" data-line="1" id="p1.507.1"></span>οὐκ εἰκὸς, οὔτ’ ἐκ μιᾶς οὐσίας γεγονέναι κατ’ ἀρχὰς εὐθὺς,
<span class="lb" data-page="1.507" data-line="2" id="p1.507.2"></span>οὔτε μιᾶς ἔδει κεχρῆσθαι τροφῆς. ἅπαντα δὲ ταῦτά
<span class="lb" data-page="1.507" data-line="3" id="p1.507.3"></span>τὰ νῦν ὑπ’ ἐμοῦ λεγόμενα διὰ βραχυτάτης ἐνεδείξατο ῥήσεως
<span class="lb" data-page="1.507" data-line="4" id="p1.507.4"></span>ὁ Ἱπποκράτης, ὡδί πως εἰπών· ὡς γὰρ τὰ σπειρόμενά
<span class="lb" data-page="1.507" data-line="5" id="p1.507.5"></span>τε καὶ φυόμενα, ὅταν εἰς τὴν γῆν εἰσέλθῃ, ἕλκει ἕκαστον
<span class="lb" data-page="1.507" data-line="6" id="p1.507.6"></span>τὸ κατὰ φύσιν ἑωυτοῦ ἐὸν ἐν τῇ γῇ, ἔνι δὲ καὶ ὀξὺ, καὶ
<span class="lb" data-page="1.507" data-line="7" id="p1.507.7"></span>γλυκὺ, καὶ πικρὸν, καὶ ἁλμυρὸν, καὶ παντοῖον· πρῶτον
<span class="lb" data-page="1.507" data-line="8" id="p1.507.8"></span>μὲν οὖν καὶ πλεῖστον τούτου εἵλκυσεν εἰς ἑαυτὰ, ὅ τι ἂν ᾖ
<span class="lb" data-page="1.507" data-line="9" id="p1.507.9"></span>αὐτῷ κατὰ φύσιν μάλιστα, ἔπειτα δὲ ἕλκει καὶ τὰ ἄλλα
<span class="lb" data-page="1.507" data-line="10" id="p1.507.10"></span>τοιοῦτο δή τι καὶ τὰ φάρμακα ποιέει ἐν τῷ σώματι. διὰ
<span class="lb" data-page="1.507" data-line="11" id="p1.507.11"></span>τούτου τοῦ λόγου καὶ περὶ θρέψεως καὶ κενώσεως τῆς ἐν
<span class="lb" data-page="1.507" data-line="12" id="p1.507.12"></span>ταῖς καθάρσεσιν ἀκριβῶς ἡμᾶς ἐδίδαξεν· ὅπερ ἐπὶ πλεῖστον
<span class="lb" data-page="1.507" data-line="13" id="p1.507.13"></span>μὲν ἐν τοῖς περὶ φυσικῶν δυνάμεων ὑπομνήμασιν ἀναγκαῖον
<span class="lb" data-page="1.507" data-line="14" id="p1.507.14"></span>ἔσται μοι διελθεῖν· οὐ μὴν ἀλλὰ καὶ νῦν ἤδη τὸ
<span class="lb" data-page="1.507" data-line="15" id="p1.507.15"></span>κεφάλαιον ὁρᾷν ὑπάρχει. φυσικὴ γάρ τίς ἐστι δύναμις
<span class="lb" data-page="1.507" data-line="16" id="p1.507.16"></span>ἑλκτικὴ τῶν οἰκείων ἑκάστῳ τῶν ὄντων· ὥσπερ ἐν τῇ λίθῳ 
<span class="pb" data-page="1.508" id="p1.508"></span>
<span class="lb" data-page="1.508" data-line="1" id="p1.508.1"></span>τῆ ἡρακλείᾳ τοῦ σιδήρου. ταύτῃ τε οὖν καὶ τοιαύτῃ τῇ
<span class="lb" data-page="1.508" data-line="2" id="p1.508.2"></span>δυνάμει καὶ τὰ τῶν θρέψεων καὶ τὰ τῶν καθάρσεων
<span class="lb" data-page="1.508" data-line="3" id="p1.508.3"></span>ἐπιτελεῖται, ἑλκούσῃ μὲν ἀεὶ τὸ οἰκεῖον, ὅταν ᾖ δαψιλὲς,
<span class="lb" data-page="1.508" data-line="4" id="p1.508.4"></span>ἅμα δ’ αὐτῷ πολλάκις ἐπισπωμένῃ καὶ τὸ μὴ τοιοῦτο,
<span class="lb" data-page="1.508" data-line="5" id="p1.508.5"></span>οἷόν τι κᾀν τοῖς καθαίρουσιν ὑπάρχει φαρμάκοις. ὁπότ’ ἂν
<span class="lb" data-page="1.508" data-line="6" id="p1.508.6"></span>γὰρ ἅπαν ἐκκενώσῃ τὸ ἐπιπολάζον ἢ χολῆς ἢ φλέγματος,
<span class="lb" data-page="1.508" data-line="7" id="p1.508.7"></span>(οὕτω δὲ καλῶ τὸ περιεχόμενον ἐν ταῖς φλεψὶν) ἐξ αὐτῶν
<span class="lb" data-page="1.508" data-line="8" id="p1.508.8"></span>ἕλκει λοιπὸν τῶν στερεῶν σωμάτων τὴν οἰκείαν ἰκμάδα
<span class="lb" data-page="1.508" data-line="9" id="p1.508.9"></span>βίᾳ καὶ μόγις, ἀναλύοντά τε καὶ οἷον ἀναστοιχειοῦντα καὶ
<span class="lb" data-page="1.508" data-line="10" id="p1.508.10"></span>φθείροντα τὸ ζῶον. ἐν δὲ τῷ σφοδρῷ τῆς ὁλκῆς συνέπεταί
<span class="lb" data-page="1.508" data-line="11" id="p1.508.11"></span>τις τῶν ἄλλων χυμῶν, ὃς ἂν ἐφεξῆς ὑπάρχῃ τῇ φύσει
<span class="lb" data-page="1.508" data-line="12" id="p1.508.12"></span>τῷ βιαίως ἑλκομένῳ. 
</p>
</section>
</section>
</section>
</article>
