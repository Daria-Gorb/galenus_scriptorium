<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg012.1st1K-grc1.xml">De ossibus ad tirones</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg012.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">2</span>, <span class="biblScope">5</span>, <span class="biblScope">4</span>, <span class="biblScope">732-778</span>, <span class="date" rel="-">1821</span>
</span>. </span>
<a href="https://hdl.handle.net/2027/chi.17443628">HathiTrust</a>
</span>
</p>
</div>
</header>
<section id="s">
<span class="pb" data-page="732" id="p732"></span>
<section id="sProoemium" title="Chapter Prooemium">
<h1>ΓΑΛΗΝΟΥ ΠΕΡΙ ΟΣΤΩΝ ΤΟΙΣ
<br/>ΕΙΣΑΓΟΜΕΝΟΙΣ.
</h1>
<h1>ΠΡΟΟΙΜΙΟΝ.
</h1>
<p>
<span class="lb" data-page="732" data-line="1" id="p732.1"></span>Τῶν ὀστῶν ἕκαστον οἷόν τέ ἐστιν αὐτὸ καθ’ ἑαυτὸ καὶ
<span class="lb" data-page="732" data-line="2" id="p732.2"></span>ὡς ἔχει τῆς πρὸς ἄλληλα συντάξεως, ἐπίστασθαί φημι χρῆναι
<span class="lb" data-page="732" data-line="3" id="p732.3"></span>τὸν ἰατρὸν, εἴπερ γε ὀρθῶς μέλλει τά τε κατάγματα
<span class="lb" data-page="732" data-line="4" id="p732.4"></span>αὐτῶν καὶ τὰ ἐξαρθρήματα ἰᾶσθαι. δῆλον γὰρ δὴ, ὡς
<span class="lb" data-page="732" data-line="5" id="p732.5"></span>ἐν ἅπασι τοῖς ἐν ἰατρικῇ σκοπὸν ἔχειν δεῖ τὸ κατὰ φύσιν.
<span class="lb" data-page="732" data-line="6" id="p732.6"></span>ὅστις δὲ τοῦτο ἀγνοεῖ, οὔτε ὅπη τὰ πεπονθότα τῆς φύσεως
<span class="lb" data-page="732" data-line="7" id="p732.7"></span>ἐξίσταται, οὔτε ὡς χρὴ αὐτὰ ἐπανάγειν εἰς τὸ κατὰ φύσιν, 
<span class="pb" data-page="733" id="p733"></span>
<span class="lb" data-page="733" data-line="1" id="p733.1"></span>εἴσεται· ὥστε οὐδὲ γνωρίζειν τὰς νόσους, οὐδ’ ἰᾶσθαι ὀρθῶς
<span class="lb" data-page="733" data-line="2" id="p733.2"></span>δυνήσεται. ἔστι μὲν δὴ τὰ ὀστᾶ σκληρότατά τε καὶ
<span class="lb" data-page="733" data-line="3" id="p733.3"></span>ξηρότατα τοῦ ζώου μόρια, καὶ, ὡς ἂν εἴποι τις, γεωδέστατα.
<span class="lb" data-page="733" data-line="4" id="p733.4"></span>ὑποβέβληται δὲ καὶ οἷον ὑπερήρεισται τῇ λοιπῇ τοῦ σώματος
<span class="lb" data-page="733" data-line="5" id="p733.5"></span>οὐσίᾳ, καθάπερ τινὰ θεμέλια· πάντα γὰρ ἐπὶ τοῖς
<span class="lb" data-page="733" data-line="6" id="p733.6"></span>ὀστοῖς πέφυκέ τε καὶ ἐστήρικται. εἰσὶ δὲ ἐν αὐτοῖς τὰ μὲν
<span class="lb" data-page="733" data-line="7" id="p733.7"></span>μεγάλα, κοιλίας μεγάλας ἔχοντα, μυελοῦ πλήρη· τὰ δὲ
<span class="lb" data-page="733" data-line="8" id="p733.8"></span>σμικρά τε καὶ στερεά ἐστι, καὶ ἀμύελα, καὶ οὐδεμίαν αἰσθητὴν
<span class="lb" data-page="733" data-line="9" id="p733.9"></span>ἔχει κοιλότητα. τῶν δὲ μεγάλων τοῖς πλείστοις
<span class="lb" data-page="733" data-line="10" id="p733.10"></span>ἐπιφύσεις εἰσὶ κατὰ τὸ πέρας ἑτέρων ὀστῶν, οἷον βραχίονι
<span class="lb" data-page="733" data-line="11" id="p733.11"></span>μὲν ἄνω, πήχει δὲ κάτω, κερκίδι δὲ καὶ μηρῷ, καὶ κνήμῃ,
<span class="lb" data-page="733" data-line="12" id="p733.12"></span>καὶ περόνῃ κατ’ ἄμφω. γένυς δὲ ἡ κάτω μυελὸν μὲν ἔχει,
<span class="lb" data-page="733" data-line="13" id="p733.13"></span>ἐπίφυσιν δὲ οὐκ ἔχει, ἀλλὰ τῶν περάτων αὐτῆς τὸ μὲν
<span class="lb" data-page="733" data-line="14" id="p733.14"></span>κάτω κατὰ σύμφυσιν ἥνωται, τὸ δὲ ἄνω δύο ἀποφύσεις
<span class="lb" data-page="733" data-line="15" id="p733.15"></span>ἔχει, τὴν μὲν κορώνην, τὴν δὲ αὐχένα μόνον. διαφέρει γὰρ
<span class="lb" data-page="733" data-line="16" id="p733.16"></span>ἀπόφυσις ἐπιφύσεως, ὅτι ἡ μὲν ἐπίφυσις ἑτέρου πρὸς ἕτερόν
<span class="lb" data-page="733" data-line="17" id="p733.17"></span>ἐστιν ἕνωσις, ἡ δὲ ἀπόφυσίς ἐστι τοῦ σύμπαντος ὀστοῦ 
<span class="pb" data-page="734" id="p734"></span>
<span class="lb" data-page="734" data-line="1" id="p734.1"></span>μέρος. χρὴ δὲ ἴσως καὶ περὶ τῶν ἄλλων ὀνομάτων, οἷς
<span class="lb" data-page="734" data-line="2" id="p734.2"></span>χρησόμεθα κατὰ τὸν λόγον, ἤδη διελθεῖν, ὅπως μὴ μεταξὺ
<span class="lb" data-page="734" data-line="3" id="p734.3"></span>τῆς διηγήσεως χρωμένων αὐτοῖς ἢ ἀσαφὲς γένηται τὸ
<span class="lb" data-page="734" data-line="4" id="p734.4"></span>λεγόμενον, ἢ τὸ συνεχὲς τῆς διδασκαλίας διακόπτηται, τὸ
<span class="lb" data-page="734" data-line="5" id="p734.5"></span>
<span class="milestone ed2page" data-n="10" data-unit="ed2page" id="ed2page.10"></span>παραπίπτον ἀεὶ σαφηνίζειν προαιρουμένων ἡμῶν. ἄριστον
<span class="lb" data-page="734" data-line="6" id="p734.6"></span>δέ μοι δοκεῖ, ἐνθένδε ποθὲν ἄρξασθαι. τῶν ἐν τοῖς ἀνθρώποις
<span class="lb" data-page="734" data-line="7" id="p734.7"></span>ὀστῶν ἁπάντων συνημμένων ἀλλήλοις ἡ μὲν ὅλη
<span class="lb" data-page="734" data-line="8" id="p734.8"></span>σύνταξις ὀνομάζεται σκελετός· ὥστε τινὲς ἤδη καὶ τὰς βίβλους
<span class="lb" data-page="734" data-line="9" id="p734.9"></span>αὑτῶν, ἐν αἷς περὶ ὀστῶν διελέχθησαν, οὕτως ἐπέγραψαν
<span class="lb" data-page="734" data-line="10" id="p734.10"></span>Περὶ σκελετοῦ. ἔστι δὲ ὁ τρόπος τῆς συνθέσεως αὐτῶν
<span class="lb" data-page="734" data-line="11" id="p734.11"></span>διττὸς κατὰ γένος, ὁ μὲν ἕτερος κατὰ ἄρθρον, ὁ δὲ ἕτερος
<span class="lb" data-page="734" data-line="12" id="p734.12"></span>κατὰ σύμφυσιν. εἴδη δὲ ἑκατέρου καὶ διαφοραὶ πλείους εἰσί.
<span class="lb" data-page="734" data-line="13" id="p734.13"></span>τὸ μὲν οὖν ἄρθρον ἐστὶ σύνταξις ὀστῶν φυσική· ἡ δὲ σύμφυσις
<span class="lb" data-page="734" data-line="14" id="p734.14"></span>ἕνωσις ὀστῶν φυσική. πρόσκειται δὲ ἑκατέρῳ τῶν ὅρων τὸ
<span class="lb" data-page="734" data-line="15" id="p734.15"></span>φυσικὴ, ὅτι καὶ τὰ παραρθρήσαντα ἢ ἐξαρθρήσαντα παράκειται
<span class="lb" data-page="734" data-line="16" id="p734.16"></span>μὲν ἀλλήλοις. ἀλλ’ οὐ φύσει, καὶ ὅσα κατεαγέντα συνέφυσε
<span class="lb" data-page="734" data-line="17" id="p734.17"></span>πῶρον, ἑνοῦται μὲν, ἀλλ’ οὐ φύσει. Ἱπποκράτης δὲ καὶ 
<span class="pb" data-page="735" id="p735"></span>
<span class="lb" data-page="735" data-line="1" id="p735.1"></span>θατέρου τῶν συνταττομένων ὀστῶν τὸ πέρας ἄρθρον ὀνομάζει
<span class="lb" data-page="735" data-line="2" id="p735.2"></span>πολλάκις, οὐ μὴν ὁπότερόν γε ἔτυχεν, ἀλλὰ τὸ
<span class="lb" data-page="735" data-line="3" id="p735.3"></span>περιφερές τε καὶ τῇ κοιλότητι τοῦ πλησιάζοντος ἐμβεβηκός.
<span class="lb" data-page="735" data-line="4" id="p735.4"></span>διαφοραὶ δὲ τοῦ μὲν ἄρθρου δύο εἰσὶ, διάρθρωσίς τε καὶ
<span class="lb" data-page="735" data-line="5" id="p735.5"></span>συνάρθρωσις· ἀλλήλων δὲ διαλλάττουσι τῷ τῆς κινήσεως
<span class="lb" data-page="735" data-line="6" id="p735.6"></span>ποσῷ. ἡ μὲν γὰρ διάρθρωσις ὀστῶν ἐστι σύνταξις ἐναργῆ
<span class="lb" data-page="735" data-line="7" id="p735.7"></span>τὴν πρὸς ἄλληλα κίνησιν ἐχόντων, ἡ δὲ συνάρθρωσις
<span class="lb" data-page="735" data-line="8" id="p735.8"></span>ὀστῶν μὲν καὶ αὐτὴ σύνθεσίς ἐστιν, οὐ μὴν ἐναργῆ γε τὴν
<span class="lb" data-page="735" data-line="9" id="p735.9"></span>κίνησιν οὐδὲ μεγάλην, ἀλλ’ ἀμυδράν τε καὶ δυσφώρατον
<span class="lb" data-page="735" data-line="10" id="p735.10"></span>ἐχόντων. ὅτι δὲ οὐδὲν διαφέρει, σύνταξιν ὀστῶν, ἢ σύνθεσιν,
<span class="lb" data-page="735" data-line="11" id="p735.11"></span>ἢ ὁμιλίαν εἰπεῖν, ἄντικρυς δῆλον. εἴδη δέ ἐστι
<span class="lb" data-page="735" data-line="12" id="p735.12"></span>τῆς μὲν διαρθρώσεως τρία· καλεῖται δὲ ὑπὸ τῶν νεωτέρων
<span class="lb" data-page="735" data-line="13" id="p735.13"></span>ἰατρῶν τὸ μὲν ἐνάρθρωσις, τὸ δὲ ἀρθρωδία, τὸ δὲ γίγγλυμος.
<span class="lb" data-page="735" data-line="14" id="p735.14"></span>ταῦτα μὲν οὖν τὰ εἰρημένα ὀνόματα τοῖς παλαιοῖς ἰατροῖς οὐ
<span class="lb" data-page="735" data-line="15" id="p735.15"></span>πάνυ τι συνήθη· τὸ δὲ ἐνηρθρῶσθαι, καὶ τὸ ἀρθρωδῶς,
<span class="lb" data-page="735" data-line="16" id="p735.16"></span>καὶ τὸ γιγγλυμοειδῶς ἀλλήλοις συμβάλλειν, ἔτι τε πρὸς τούτοις
<span class="lb" data-page="735" data-line="17" id="p735.17"></span>καὶ τὸ ἀρθρῶδες, καὶ τὸ γιγγλυμοειδὲς εὑρεῖν ἐστι καὶ 
<span class="pb" data-page="736" id="p736"></span>
<span class="lb" data-page="736" data-line="1" id="p736.1"></span>παρ’ ἐκείνοις γεγραμμένα. καὶ οὐδὲν ἴσως ἄτοπον ὀνοματοποιεῖν
<span class="lb" data-page="736" data-line="2" id="p736.2"></span>ἕνεκα σαφοῦς διδασκαλίας, ἀπὸ τῶν ἤδη κειμένων
<span class="lb" data-page="736" data-line="3" id="p736.3"></span>παράγοντας. ἐνάρθρωσις μὲν οὖν ἐστιν, ὅταν ἡ ὑποδεχομένη
<span class="lb" data-page="736" data-line="4" id="p736.4"></span>κοιλότης βάθος ἱκανὸν ἔχῃ, καὶ ἡ ἐγκαταβαίνουσα
<span class="lb" data-page="736" data-line="5" id="p736.5"></span>κεφαλὴ προμήκης ὑπάρχῃ. ἀρθρωδία δέ ἐστιν, ὅταν ἥ τε
<span class="lb" data-page="736" data-line="6" id="p736.6"></span>κοιλότης ἐπιπόλαιος ᾖ, καὶ ἡ κεφαλὴ ταπεινή. καλῶ δὲ
<span class="lb" data-page="736" data-line="7" id="p736.7"></span>προμήκη καὶ ταπεινὴν κεφαλὴν ἐπὶ τοὺς αὐχένας ἀναφέρων
<span class="lb" data-page="736" data-line="8" id="p736.8"></span>ἑκατέραν, ἐφ’ οἷς πεφύκασιν. οἱ δὲ αὐχένες ἀποφύσεις
<span class="lb" data-page="736" data-line="9" id="p736.9"></span>εἰσὶ τῶν ὀστῶν ἰσχναὶ, τελευτῶσι δὲ εἰς παχύτερόν τε καὶ
<span class="lb" data-page="736" data-line="10" id="p736.10"></span>περιφερὲς πέρας, ὃ δὴ καλεῖται κεφαλή. ὅταν δὲ εἰς ὀξὺ
<span class="lb" data-page="736" data-line="11" id="p736.11"></span>τελευτήσῃ πέρας ἡ ἀπόφυσις, οὐκέτι αὐχὴν, ἀλλὰ κορώνη
<span class="lb" data-page="736" data-line="12" id="p736.12"></span>καλεῖται· διαφέρει δὲ οὐδὲν, οὐδ’ εἰ κορωνὸν εἴποις. καὶ
<span class="lb" data-page="736" data-line="13" id="p736.13"></span>τῶν ὑποδεχομένων δὲ τὰς κεφαλὰς κοιλοτήτων ἡ μὲν βαθυτέρα
<span class="lb" data-page="736" data-line="14" id="p736.14"></span>κοτύλη καλεῖται, καὶ σύνηθες ἅπασι τοῖς ἰατροῖς
<span class="lb" data-page="736" data-line="15" id="p736.15"></span>τοὔνομα, ἡ δὲ ἐπιπολῆς ὑπ’ ἐνίων ὠνόμασται γλήνη.
<span class="lb" data-page="736" data-line="16" id="p736.16"></span>τὸ δὲ τρίτον εἶδος τῆς διαρθρώσεως, ὃ δὴ γίγγλυμον
<span class="lb" data-page="736" data-line="17" id="p736.17"></span>ἔφαμεν ὀνομάζεσθαι, τῶν συνταττομένων ἀλλήλοις ὀστῶν ﻿
<span class="pb" data-page="737" id="p737"></span>
<span class="lb" data-page="737" data-line="1" id="p737.1"></span>ἀντεμβαινόντων γίνεται, καθάπερ ἐπὶ τῶν σπονδύλων ἔχει,
<span class="lb" data-page="737" data-line="2" id="p737.2"></span>καὶ τῆς τοῦ πήχεως πρὸς τὸν βραχίονα διαρθρώσεως. διαφορά
<span class="lb" data-page="737" data-line="3" id="p737.3"></span>τίς ἐστι καὶ ἐν τούτοις, ἐπὶ μὲν τῶν σπονδύλων τοῦ
<span class="lb" data-page="737" data-line="4" id="p737.4"></span>μέσου τὴν ἀντέμβασιν ἑκατέρῳ τῶν πέριξ, ἐπὶ δὲ βραχίονός
<span class="lb" data-page="737" data-line="5" id="p737.5"></span>τε καὶ πήχεως εἰς ἀλλήλους ποιουμένων. τῆς δὲ συναρθρώσεως
<span class="lb" data-page="737" data-line="6" id="p737.6"></span>καὶ αὐτῆς ἐστιν εἴδη τρία, ῥαφὴ, καὶ γόμφωσις,
<span class="lb" data-page="737" data-line="7" id="p737.7"></span>καὶ ἁρμονία. ῥαφὴ μὲν ἡ ὁμοία τοῖς ἐῤῥαμμένοις σύνθεσις,
<span class="lb" data-page="737" data-line="8" id="p737.8"></span>ὡς ἐπὶ τῆς κεφαλῆς ὀστῶν ἔχει. σαφηνίζειν δὲ αὐτὴν
<span class="lb" data-page="737" data-line="9" id="p737.9"></span>βουληθέντες, οἱ μὲν πριονοειδῆ <span class="milestone ed2page" data-n="11" data-unit="ed2page" id="ed2page.11"></span>σύνταξιν ἀφορίζονται,
<span class="lb" data-page="737" data-line="10" id="p737.10"></span>οἱ δὲ εἰς ὄνυχα σύμπηξιν· δηλοῦντες, οἶμαι, καὶ ἀναμιμνήσκοντες
<span class="lb" data-page="737" data-line="11" id="p737.11"></span>ἡμᾶς, οἱ μὲν τῆς τῶν πριόνων εἰς ἀλλήλους ἀντεμβάσεως,
<span class="lb" data-page="737" data-line="12" id="p737.12"></span>ὅταν ἐκ θατέρου κυρτότητες εἰς τὰς τοῦ πλησιάζοντος
<span class="lb" data-page="737" data-line="13" id="p737.13"></span>ἀντεμβαίνωσι κοιλότητας, οἱ δὲ τῆς τῶν λεγομένων
<span class="lb" data-page="737" data-line="14" id="p737.14"></span>εἰς ὄνυχα συμπήγνυσθαι· γίνεται δὲ αὕτη, τῶν κυρτοτήτων,
<span class="lb" data-page="737" data-line="15" id="p737.15"></span>ὄνυχι τὸ σχῆμα παραπλησίων, εἰς ἐπιτηδείους ὑποδέξασθαι
<span class="lb" data-page="737" data-line="16" id="p737.16"></span>κοιλότητας ἐμβαινουσῶν. ἡ δὲ ἁρμονία συνάρθρωσίς ἐστι
<span class="lb" data-page="737" data-line="17" id="p737.17"></span>κατὰ γραμμὴν ἁπλῆν. ἔχει δὲ οὕτω πρὸς ἄλληλα καὶ τῶν
<span class="lb" data-page="737" data-line="18" id="p737.18"></span>τῆς ἄνω γένυος ὀστῶν ἔνια, καὶ τῶν τῆς κεφαλῆς πρὸς 
<span class="pb" data-page="738" id="p738"></span>
<span class="lb" data-page="738" data-line="1" id="p738.1"></span>ταῦτα. ἡ δὲ γόμφωσις συνάρθρωσίς ἐστι κατ’ ἔμπηξιν.
<span class="lb" data-page="738" data-line="2" id="p738.2"></span>ἐπαμφοτερίζει δέ πως ἤδη τοῦτο καὶ πλησίον ἐστὶ τῆς συμφύσεως,
<span class="lb" data-page="738" data-line="3" id="p738.3"></span>ὥσθ’, ὅταν ἀκριβῶς ἐγγομφωθῇ τι, μηδὲ βραχυτάτην
<span class="lb" data-page="738" data-line="4" id="p738.4"></span>αὐτῷ κίνησιν ἀπολείπεσθαι, καθάπερ ἐπὶ τῶν ὀδόντων
<span class="lb" data-page="738" data-line="5" id="p738.5"></span>ἔχει. ἀλλ’ ὅτι γε οὐ συμπεφύκασιν οὗτοι τοῖς φατνίοις, οἱ
<span class="lb" data-page="738" data-line="6" id="p738.6"></span>ἐξαιρούμενοί τε καὶ αὐτομάτως ἐκπίπτοντες δηλοῦσιν. ἐπεὶ
<span class="lb" data-page="738" data-line="7" id="p738.7"></span>δὲ περί τε τῶν διαφορῶν καὶ τῶν εἰδῶν ἁπάντων τῶν κατὰ
<span class="lb" data-page="738" data-line="8" id="p738.8"></span>τὸ ἄρθρον εἴπομεν, ἐφεξῆς ἂν εἴη καιρὸς περὶ τῆς συμφύσεως
<span class="lb" data-page="738" data-line="9" id="p738.9"></span>εἰπεῖν. εἰσὶ δὲ καὶ ταύτης δύο μὲν αἱ πρῶται διαφοραί.
<span class="lb" data-page="738" data-line="10" id="p738.10"></span>τὰ μὲν γὰρ ἀλλήλοις, τὰ δὲ δι’ ἄλλων συμφύεται·
<span class="lb" data-page="738" data-line="11" id="p738.11"></span>ἀλλήλοις μὲν τὰ χαυνότερά τε καὶ μαλακώτερα, δι’ ἄλλων
<span class="lb" data-page="738" data-line="12" id="p738.12"></span>δὲ τὰ ξηρότερά τε καὶ πυκνότερα. ταύτης δ’ αὐτῆς τῆς
<span class="lb" data-page="738" data-line="13" id="p738.13"></span>δι’ ἄλλων συμφύσεως τρεῖς εἰσιν αἱ πᾶσαι διαφοραί. ὀνόματα
<span class="lb" data-page="738" data-line="14" id="p738.14"></span>δ’ αὐτῶν οὐκ ἔστι παλαιά. τῷ μέντοι βουλομένῳ
<span class="lb" data-page="738" data-line="15" id="p738.15"></span>τοῖς νεωτέρων χρήσασθαι καλεῖν ἔξεστι συγχόνδρωσιν μὲν
<span class="lb" data-page="738" data-line="16" id="p738.16"></span>τὴν διὰ χόνδρου σύμφυσιν, συννεύρωσιν δὲ τὴν διὰ νεύρου,
<span class="lb" data-page="738" data-line="17" id="p738.17"></span>συσσάρκωσιν δὲ τὴν διὰ σαρκός. ἐπεὶ δὲ καὶ τοῦ τῶν 
<span class="pb" data-page="739" id="p739"></span>
<span class="lb" data-page="739" data-line="1" id="p739.1"></span>νεύρων ὀνόματος ἐμνημονεύσαμεν, καλῶς ἂν ἔχοι καὶ περὶ.
<span class="lb" data-page="739" data-line="2" id="p739.2"></span>τούτων διορίζεσθαι. τρία τοίνυν εἶναι τῶν νεύρων ἔφασαν
<span class="lb" data-page="739" data-line="3" id="p739.3"></span>γένη· κωλύει δὲ οὐδὲν ἢ διαφορὰς ἢ εἴδη προσαγορεύειν
<span class="lb" data-page="739" data-line="4" id="p739.4"></span>αὐτά. καλοῦσι δὲ τὰ μέν τινα προαιρετικὰ, τὰ ἐξ ἐγκεφάλου
<span class="lb" data-page="739" data-line="5" id="p739.5"></span>καὶ νωτιαίου πεφυκότα· τὰ δέ τινα συνδετικά·
<span class="lb" data-page="739" data-line="6" id="p739.6"></span>τούτων δὲ ἡ γένεσις ἐκ τῶν ὀστῶν. ἡ τρίτη δὲ αὐτῶν διαφορὰ
<span class="lb" data-page="739" data-line="7" id="p739.7"></span>καλεῖται μὲν τένων, ἐκφύεται δὲ ἐκ μυός. ἵνα δὲ οὖν
<span class="lb" data-page="739" data-line="8" id="p739.8"></span>μηδ’ ἐνταῦθά τις ἀσάφεια γένηται διὰ τὴν ὁμωνυμίαν, ὅσα
<span class="lb" data-page="739" data-line="9" id="p739.9"></span>μὲν ἐξ ἐγκεφάλου καὶ νωτιαίου φύεται, νεῦρα ταῦτα προσαγορεύομεν
<span class="lb" data-page="739" data-line="10" id="p739.10"></span>προαιρετικά· ὅσα δὲ ἐκ μυῶν, τένοντας· ὅσα δὲ
<span class="lb" data-page="739" data-line="11" id="p739.11"></span>ἐξ ὀστῶν, συνδέσμους. ἐπὶ ταύτῃ τῶν ὀνομάτων τῇ συνθήκῃ
<span class="lb" data-page="739" data-line="12" id="p739.12"></span>καιρὸς ἂν εἴη λέγειν ἤδη περὶ τῶν ὀστῶν ἰδίᾳ καθ’
<span class="lb" data-page="739" data-line="13" id="p739.13"></span>ἕκαστον, ἀρξαμένους ἀπὸ τοῦ κρανίου. καλοῦσι γὰρ οὕτω
<span class="lb" data-page="739" data-line="14" id="p739.14"></span>τὸ τῇς κεφαλῆς ὀστοῦν. 
</p>
</section>
<section id="s1" title="Chapter 1">
<p>
<span class="lb" data-page="739" data-line="15" id="p739.15"></span>Εἴρηται μὲν ἤδη καὶ πρόσθεν, ὅτι τε
<span class="lb" data-page="739" data-line="16" id="p739.16"></span>κράνιον ὀνομάζεται τὸ τῆς κεφαλῆς ὀστοῦν, ὅτι τε ῥαφαί
<span class="lb" data-page="739" data-line="17" id="p739.17"></span>τινες ὑπάρχουσι κατ’ αὐτό. πόσαι δέ εἰσιν αὗται καὶ τίνες,
<span class="lb" data-page="739" data-line="18" id="p739.18"></span>ὁποῖόν τε τὸ εἶδος ἑκάστης αὐτῶν, οὐδέπω μὲν εἴρηται 
<span class="pb" data-page="740" id="p740"></span>
<span class="lb" data-page="740" data-line="1" id="p740.1"></span>πρόσθεν, εἰρήσεται δὲ ἐν τῷδε. καὶ πρῶτόν γε, ὅτι παρὰ
<span class="lb" data-page="740" data-line="2" id="p740.2"></span>τὸ σχῆμα τῆς κεφαλῆς ἥ τε θέσις αὐτῶν ὑπαλλάττεται
<span class="lb" data-page="740" data-line="3" id="p740.3"></span>καὶ τὸ πλῆθος. ἔστι γὰρ τὸ μὲν κατὰ φύσιν αὐτῆς σχῆμα
<span class="lb" data-page="740" data-line="4" id="p740.4"></span>προμήκει μάλιστα σφαίρᾳ προσεοικός· ἕτερον δὲ τὸ καλούμενον
<span class="lb" data-page="740" data-line="5" id="p740.5"></span>φοξόν. τὸ μὲν οὖν κατὰ φύσιν, εἴς τε τὸ πρόσω
<span class="lb" data-page="740" data-line="6" id="p740.6"></span>καὶ εἰς τοὐπίσω προπετέστερον ὑπάρχον, τρεῖς ἔχει τὰς πάσας
<span class="lb" data-page="740" data-line="7" id="p740.7"></span>ἐν αὑτῷ ῥαφάς· δύο μὲν γὰρ ἐγκαρσίας, <span class="milestone ed2page" data-n="12" data-unit="ed2page" id="ed2page.12"></span>ὧν ἡ
<span class="lb" data-page="740" data-line="8" id="p740.8"></span>μὲν ἑτέρα τέτακται κατ’ ἰνίον, ἡ δὲ ἑτέρα κατὰ τὸ βρέγμα·
<span class="lb" data-page="740" data-line="9" id="p740.9"></span>τρίτην δ’ ἄλλην ἐπ’ αὐταῖς κατὰ τὸ μῆκος τῆς κεφαλῆς
<span class="lb" data-page="740" data-line="10" id="p740.10"></span>ἀπὸ μέσης τῆς ὄπισθεν ἐπὶ μέσην τὴν ἐμπροσθὲν ἐκτεταμένην.
<span class="lb" data-page="740" data-line="11" id="p740.11"></span>ὀνομάζουσι δὲ τὴν μὲν ἐν τοῖς πρόσω στεφανιαίαν,
<span class="lb" data-page="740" data-line="12" id="p740.12"></span>ἐπειδὴ κατὰ τοῦτο μάλιστα τὸ μέρος τῆς κεφαλῆς
<span class="lb" data-page="740" data-line="13" id="p740.13"></span>οἱ στέφανοι περιτίθενται, τὴν δὲ ὄπισθεν λαμβδοειδῆ,
<span class="lb" data-page="740" data-line="14" id="p740.14"></span>διότι τὸ σύμπαν αὐτῆς σχῆμα τῷ Λ γράμματι προσέοικεν.
<span class="lb" data-page="740" data-line="15" id="p740.15"></span>αὐτὸ δὲ τὸ τῶν ῥαφῶν σχῆμα τῷ Η μάλιστα ὡμοίωται γράμματι.
<span class="lb" data-page="740" data-line="16" id="p740.16"></span>αἱ μὲν δὴ τοῦ κατὰ φύσιν σχηματισμοῦ τοῦ κρανίου
<span class="lb" data-page="740" data-line="17" id="p740.17"></span>ῥαφαὶ τὸν εἰρημένον ἔχουσι τρόπον· αἱ δὲ τοῦ φοξοῦ κατὰ
<span class="lb" data-page="740" data-line="18" id="p740.18"></span>ταῦτα διάκεινται. τῆς μὲν ὄπισθεν ἀπολλυμένης ἐξοχῆς, 
<span class="pb" data-page="741" id="p741"></span>
<span class="lb" data-page="741" data-line="1" id="p741.1"></span>καὶ ἡ λαμβδοειδὴς ῥαφὴ συναπόλλυται· τῆς δ’ ἔμπροσθεν,
<span class="lb" data-page="741" data-line="2" id="p741.2"></span>ἡ στεφανιαία. καὶ γίγνεται καθ’ ἑκάτερον αὐτῶν τὸ τῶν
<span class="lb" data-page="741" data-line="3" id="p741.3"></span>σωζομένων ῥαφῶν σχῆμα τῷ Τ γράμματι παραπλήσιον.
<span class="lb" data-page="741" data-line="4" id="p741.4"></span>ἀμφοτέρων δ’ ἀπολλυμένων τῶν ἐξοχῶν, αἱ σωζόμεναι δύο
<span class="lb" data-page="741" data-line="5" id="p741.5"></span>ῥαφαὶ πρὸς ὀρθὰς γωνίας ἀλλήλας τέμνουσιν εἰς ὁμοιότητα
<span class="lb" data-page="741" data-line="6" id="p741.6"></span>τῷ Χ γράμματι. τέτακται δὲ ἡ μὲν ἐγκαρσία κατὰ
<span class="lb" data-page="741" data-line="7" id="p741.7"></span>μέσην μάλιστα τὴν κεφαλὴν, ἡ δ’ ἑτέρα κατὰ τὸ μῆκος,
<span class="lb" data-page="741" data-line="8" id="p741.8"></span>ὄπισθεν πρόσω φερομένη, καθάπερ ἐπὶ τῶν ἄλλων
<span class="lb" data-page="741" data-line="9" id="p741.9"></span>ἁπάντων κρανίων. ἀεὶ μὲν γὰρ αὐτὴ διαφυλάττεται· μεταπίπτουσι
<span class="lb" data-page="741" data-line="10" id="p741.10"></span>δὲ αἱ λοιπαὶ, τῷ τῆς ὅλης κεφαλῆς σχήματι
<span class="lb" data-page="741" data-line="11" id="p741.11"></span>συναλλοιούμεναι. καὶ μὲν δὴ καὶ δύο ἕτεραι τῇδε παράλληλοι
<span class="lb" data-page="741" data-line="12" id="p741.12"></span>γραμμαὶ κατὰ τὸ μῆκός εἰσι τῆς κεφαλῆς, ὄπισθεν
<span class="lb" data-page="741" data-line="13" id="p741.13"></span>πρόσω φερόμεναι τῶν ὤτων ὑπεράνω. γεννῶνται δὲ καὶ
<span class="lb" data-page="741" data-line="14" id="p741.14"></span>αἵδε, δυοῖν ἀλλήλοις ὁμιλούντων, οὐ κατὰ ῥαφὴν,
<span class="lb" data-page="741" data-line="15" id="p741.15"></span>ὥσπερ τὰ πρόσθεν εἰρημένα. κατὰ βραχὺ γὰρ ἀπολεπτυνόμενον
<span class="lb" data-page="741" data-line="16" id="p741.16"></span>εἰς λεπίδα τὸ κατιὸν ἀπὸ τοῦ βρέγματος ὀστοῦν
<span class="lb" data-page="741" data-line="17" id="p741.17"></span>ὑποβέβληται τῷ κάτωθεν ἀπὸ τῶν ὤτων ἀνιόντι. καὶ διὰ
<span class="lb" data-page="741" data-line="18" id="p741.18"></span>τοῦτό τινες οὐδὲ ῥαφὰς ὠνόμασαν ἁπλῶς αὐτὰς, ἀλλ’ ἤτοι ﻿
<span class="pb" data-page="742" id="p742"></span>
<span class="lb" data-page="742" data-line="1" id="p742.1"></span>λεπιδοειδεῖς ῥαφὰς, ἢ λεπιδοειδῆ προσκολλήματα. καὶ ἡμῖν
<span class="lb" data-page="742" data-line="2" id="p742.2"></span>δὲ σαφοῦς ἕνεκα διδασκαλίας αἱ κατὰ τὰ ὦτα λεπιδοειδεῖς
<span class="lb" data-page="742" data-line="3" id="p742.3"></span>καλείσθωσαν ῥαφαί. ὡς εἶναι πέντε μὲν ἰδίας ῥαφὰς
<span class="lb" data-page="742" data-line="4" id="p742.4"></span>τῆς κεφαλῆς, τὴν λαμβδοειδῆ, τὴν στεφανιαίαν, τὴν κατὰ
<span class="lb" data-page="742" data-line="5" id="p742.5"></span>τὸ μῆκος εὐθεῖαν, τὰς παραλλήλους αὐτῇ δύο, τὰς ἐν τοῖς
<span class="lb" data-page="742" data-line="6" id="p742.6"></span>λεπιδοειδέσιν· ἄλλας δὲ κοινὰς δύο, πρός τε τὴν ἄνω γένυν
<span class="lb" data-page="742" data-line="7" id="p742.7"></span>καὶ πρὸς τὸ μέσον ἀμφοτέρων ὀστοῦν, ὃ τινὲς μὲν τῇ
<span class="lb" data-page="742" data-line="8" id="p742.8"></span>κεφαλῇ προσνέμουσι, τινὲς δὲ τῆς ἄνω γένυος εἶναί φασιν.
<span class="lb" data-page="742" data-line="9" id="p742.9"></span>ὁποῖον δέ τι τὴν ἰδέαν ἐστὶ τοῦτο, καὶ τὸ μέγεθος πηλίκον,
<span class="lb" data-page="742" data-line="10" id="p742.10"></span>ἐν τίνι τε μάλιστα τόπῳ κείμενον, ἤδη σοι δίειμι.
<span class="lb" data-page="742" data-line="11" id="p742.11"></span>τῶν πλευρῶν τῆς λαμβδοειδοῦς ῥαφῆς τὰ κάτω πέρατα
<span class="lb" data-page="742" data-line="12" id="p742.12"></span>προσεπεκτείνεται μέχρι τῆς βάσεως τῆς κεφαλῆς, μεταξὺ τῶν
<span class="lb" data-page="742" data-line="13" id="p742.13"></span>τε λιθοειδῶν ὀστῶν κατιόντα καὶ τῆς πρὸς τὸν πρῶτον
<span class="lb" data-page="742" data-line="14" id="p742.14"></span>σπόνδυλον διαρθρώσεως. ἐνταῦθα δὲ ἐπιζεύγνυσιν αὐτὰ
<span class="lb" data-page="742" data-line="15" id="p742.15"></span>γραμμή τις βραχεῖα, θέσιν ἐγκαρσίαν ἔχουσα. ταύτην μοι
<span class="lb" data-page="742" data-line="16" id="p742.16"></span>πρῶτον νόει κοινὴν τῆς τε κεφαλῆς καὶ τοῦ προκειμένου
<span class="lb" data-page="742" data-line="17" id="p742.17"></span>κατὰ τὴν διήγησιν ὀστοῦ. ἀναφερομένη γὰρ ἑκατέρωθεν
<span class="lb" data-page="742" data-line="18" id="p742.18"></span>ἐπὶ τὰς κατὰ τοὺς κροτάφους κοιλότητας εἰς ταὐτὸ ἀφικνεῖται 
<span class="pb" data-page="743" id="p743"></span>
<span class="lb" data-page="743" data-line="1" id="p743.1"></span>τοῖς καθήκουσιν ἐνταῦθα πέρασι τῆς στεφανιαίας
<span class="lb" data-page="743" data-line="2" id="p743.2"></span>ῥαφῆς. εἶτ’ ἐντεῦθεν αὖθις ἐπιστραφεῖσα πρὸς τὸ κάτω
<span class="lb" data-page="743" data-line="3" id="p743.3"></span>καὶ παρενεχθεῖσα εἰς τοὺς ἐσχάτους ὀδόντας ἀφικνεῖται
<span class="lb" data-page="743" data-line="4" id="p743.4"></span>πρὸς τὰ τῆς ὑπερώας, ἔνδον ἑαυτῆς συνάπτουσα τὸ περιοριζόμενον
<span class="lb" data-page="743" data-line="5" id="p743.5"></span>ὑπὸ τῆς προειρημένης ῥαφῆς ὀστοῦν, ὃ ὥσπερ τις
<span class="lb" data-page="743" data-line="6" id="p743.6"></span>σφὴν ἔγκειται μεταξὺ τῆς κεφαλῆς καὶ τῆς ἄνω γένυος.
<span class="lb" data-page="743" data-line="7" id="p743.7"></span>ὅσον μὲν οὖν αὐτῆς ἐπὶ τὰ πέρατα τῆς στεφανιαίας ἀναφέρεται,
<span class="lb" data-page="743" data-line="8" id="p743.8"></span>κοινὸν τοῦτο πρὸς τὴν κεφαλήν ἐστιν· ὅσον δ’ ἑκατέρωσε
<span class="lb" data-page="743" data-line="9" id="p743.9"></span>κατέρχεται πρὸς τὴν ὑπερώαν, ὁ πρὸς τὴν ἄνω γένυν
<span class="lb" data-page="743" data-line="10" id="p743.10"></span>ὅρος ὑπάρχει τοῦ σφηνοειδοῦς ὀστοῦ· καλείσθω γὰρ οὕτω
<span class="lb" data-page="743" data-line="11" id="p743.11"></span>σαφοῦς διδασκαλίας ἕνεκεν. κατὰ τοῦτο τὸ ὀστοῦν αἱ πτερυγώδεις
<span class="lb" data-page="743" data-line="12" id="p743.12"></span>εἰσὶν ἀποφύσεις ἅμα ταῖς ἑκατέρωθεν αὐτῶν κοιλότησιν.
<span class="lb" data-page="743" data-line="13" id="p743.13"></span>ἡ δ’ ἑτέρα ῥαφὴ τῆς κεφαλῆς, <span class="milestone ed2page" data-n="13" data-unit="ed2page" id="ed2page.13"></span>ἡ πρὸς τὴν
<span class="lb" data-page="743" data-line="14" id="p743.14"></span>ἄνω γένυν αὐτὴν ὁρίζουσα, τὴν ἀρχὴν μὲν ἐκ τῶν κατὰ τοὺς
<span class="lb" data-page="743" data-line="15" id="p743.15"></span>κροτάφους ἔχει κοιλοτήτων, ἵνα περ εἰς ταὐτὸ ἥκειν ἐλέχθη
<span class="lb" data-page="743" data-line="16" id="p743.16"></span>τοῖς τῆς στεφανιαίας πέρασιν ἡ κοινὴ κεφαλῆς καὶ τοῦ
<span class="lb" data-page="743" data-line="17" id="p743.17"></span>σφηνοειδοῦς ὀστοῦ ῥαφή. προέρχεται δ’ ἐντεῦθεν ἐπὶ τὰς
<span class="lb" data-page="743" data-line="18" id="p743.18"></span>χώρας τῶν ὀφθαλμῶν, καὶ διὰ μέσων αὐτῶν ἐνεχθεῖσα 
<span class="pb" data-page="744" id="p744"></span>
<span class="lb" data-page="744" data-line="1" id="p744.1"></span>κατὰ τὸ μεσόφρυον ἑαυτῇ συνάπτει. καὶ δὴ καὶ τούτων
<span class="lb" data-page="744" data-line="2" id="p744.2"></span>οὕτως ἐχόντων, ἓξ ὀστᾶ γίγνεται τῆς ὅλης κεφαλῆς τὰ
<span class="lb" data-page="744" data-line="3" id="p744.3"></span>πάντα χωρὶς τοῦ σφηνοειδοῦς· δύο μὲν κατὰ τὸ βρέγμα,
<span class="lb" data-page="744" data-line="4" id="p744.4"></span>κοινὴν ἔχοντα ῥαφὴν, τὴν κατὰ τὸ μῆκος εὐθεῖαν· ἄλλα
<span class="lb" data-page="744" data-line="5" id="p744.5"></span>δὲ δύο τούτων κάτωθεν, ἓν καθ’ ἑκάτερον οὖς· καὶ πέμπτον
<span class="lb" data-page="744" data-line="6" id="p744.6"></span>ἐπὶ τούτοις, τὸ κατ’ ἰνίον· καὶ ἕκτον, τὸ κατὰ μέτωπον.
<span class="lb" data-page="744" data-line="7" id="p744.7"></span>ὁρίζουσι δὲ τὰ μὲν τοῦ βρέγματος ὄπισθεν μὲν
<span class="lb" data-page="744" data-line="8" id="p744.8"></span>αἱ πλευραὶ τῆς λαμβδοειδοῦς ῥαφῆς, ἔμπροσθεν δὲ ἡ στεφανιαία,
<span class="lb" data-page="744" data-line="9" id="p744.9"></span>κάτωθεν δὲ αἱ λεπιδοειδεῖς, ἄνωθεν δὲ ἡ κατὰ
<span class="lb" data-page="744" data-line="10" id="p744.10"></span>τὸ μῆκος εὐθεῖα· τὰ δ’ ἐφεξῆς τῶνδε καθ’ ἑκάτερον οὖς
<span class="lb" data-page="744" data-line="11" id="p744.11"></span>ἄνωθεν μὲν αἱ λεπιδοειδεῖς ἀφορίζουσιν, ὄπισθεν δὲ αἱ
<span class="lb" data-page="744" data-line="12" id="p744.12"></span>προσαυξήσεις τῶν πλευρῶν τῆς λαμβδοειδοῦς, ἔμπροσθεν δὲ
<span class="lb" data-page="744" data-line="13" id="p744.13"></span>ἡ κοινὴ τῆς τε κεφαλῆς καὶ τοῦ σφηνοειδοῦς. ἔστι δὲ τὰ
<span class="lb" data-page="744" data-line="14" id="p744.14"></span>μὲν τοῦ βρέγματος ὀστᾶ τετράπλευρα, ταυτὶ δὲ τὰ νῦν εἰρημένα
<span class="lb" data-page="744" data-line="15" id="p744.15"></span>τρίπλευρα. τὸ δὲ πέμπτον ὀστοῦν τῆς κεφαλῆς, τὸ
<span class="lb" data-page="744" data-line="16" id="p744.16"></span>κατ’ ἰνίον, ὁρίζεται μὲν ὑπὸ τῆς λαμβδοειδοῦς ῥαφῆς ἅμα
<span class="lb" data-page="744" data-line="17" id="p744.17"></span>ταῖς προσαυξήσεσι καὶ τῆς ῥηθείσης ἐπιζευγνύναι ταύτας
<span class="lb" data-page="744" data-line="18" id="p744.18"></span>ῥαφῆς· περιέχει δὲ ἐν ἑαυτῷ τὸ μέγιστον τῶν τῆς κεφαλῆς 
<span class="pb" data-page="745" id="p745"></span>
<span class="lb" data-page="745" data-line="1" id="p745.1"></span>τρημάτων, τὸ κατὰ τὸν πρῶτον σπόνδυλον. λοιπὸν δὲ τὸ
<span class="lb" data-page="745" data-line="2" id="p745.2"></span>κατὰ τὸ μέτωπον ὀστοῦν ἥ τε στεφανιαία περιορίζει ῥαφὴ
<span class="lb" data-page="745" data-line="3" id="p745.3"></span>καὶ ἡ κοινὴ τῆς κεφαλῆς πρὸς τὴν ἄνω γένυν. καὶ δὴ καὶ
<span class="lb" data-page="745" data-line="4" id="p745.4"></span>τῶν εἰρημένων ἓξ ὀστῶν τὰ μὲν τοῦ βρέγματος χαυνότατά
<span class="lb" data-page="745" data-line="5" id="p745.5"></span>τε καὶ ἀσθενέστατα τετύχηκεν ὄντα, πυκνότατον δὲ καὶ
<span class="lb" data-page="745" data-line="6" id="p745.6"></span>ἰσχυρότατον τὸ κατ’ ἰνίον, μέσον δὲ ἀμφοῖν τὸ κατὰ μέτωπον.
<span class="lb" data-page="745" data-line="7" id="p745.7"></span>ἑκάτερον δὲ τῶν λοιπῶν τῶν κατὰ τὰ ὦτα πολυειδὲς
<span class="lb" data-page="745" data-line="8" id="p745.8"></span>ὑπάρχει. τὸ μὲν γάρ τι μέρος αὐτῶν ὀνομάζεται λιθοειδὲς,
<span class="lb" data-page="745" data-line="9" id="p745.9"></span>ὥσπερ οὖν καὶ ἔστιν· ὁρίζεται δὲ τοῦτο τοῖς ἐπεκτεινομένοις
<span class="lb" data-page="745" data-line="10" id="p745.10"></span>πέρασι τῆς λαμβδοειδοῦς ῥαφῆς. ἐν τούτῳ καὶ
<span class="lb" data-page="745" data-line="11" id="p745.11"></span>ἡ στυλοειδὴς ἀπόφυσίς ἐστιν, ἣν ἐγὼ βελονοειδῆ τε καὶ
<span class="lb" data-page="745" data-line="12" id="p745.12"></span>γραφοειδῆ καλῶ, καὶ ἡ τὸν ἀκουστικὸν περιέχουσα πόρον.
<span class="lb" data-page="745" data-line="13" id="p745.13"></span>ἕτερον δὲ μέρος ἐφεξῆς τοῦδε τὸ κατὰ τὰς ἐκφύσεις ἐστὶ,
<span class="lb" data-page="745" data-line="14" id="p745.14"></span>τήν τε μαστοειδῆ καλουμένην καὶ προσέτι τὴν τοῦ ζυγώματος.
<span class="lb" data-page="745" data-line="15" id="p745.15"></span>καὶ τρίτον ἐπὶ τῷδε τὸ κατὰ τὸν κρόταφον. περὶ
<span class="lb" data-page="745" data-line="16" id="p745.16"></span>δὲ τῶν τρημάτων τῆς κεφαλῆς ἐν ταῖς τῶν ἀγγείων καὶ
<span class="lb" data-page="745" data-line="17" id="p745.17"></span>νεύρων ἀνατομαῖς εἰρήσεται. καὶ γὰρ γέγονεν ἐκείνων ἕνεκα, 
<span class="pb" data-page="746" id="p746"></span>
<span class="lb" data-page="746" data-line="1" id="p746.1"></span>καὶ διέρχεται καθ’ ἕκαστον αὐτῶν ἢ ἀρτηρία τις, ἢ φλὲψ,
<span class="lb" data-page="746" data-line="2" id="p746.2"></span>ἢ νεῦρον, ἤ τινα τούτων, ἢ πάντα. 
</p>
</section>
<section id="s2" title="Chapter 2">
<p>
<span class="lb" data-page="746" data-line="3" id="p746.3"></span>Τοῦ κροταφίτου μυὸς ὀστοῦν προβέβληται,
<span class="lb" data-page="746" data-line="4" id="p746.4"></span>λοξὴν κατὰ μέσον ἑαυτοῦ περιέχον ῥαφὴν, ὥστ’ εἶναι συνεχῆ
<span class="lb" data-page="746" data-line="5" id="p746.5"></span>τὴν μὲν ὄπισθεν ἅπασαν μοῖραν αὐτοῦ τῷ κατὰ τὸ
<span class="lb" data-page="746" data-line="6" id="p746.6"></span>οὖς ὀστῷ τῆς κεφαλῆς, τὴν δὲ ἔμπροσθεν τῷ κατὰ τὸν
<span class="lb" data-page="746" data-line="7" id="p746.7"></span>μικρὸν κανθὸν πέρατι τῆς ὀφρύος. ὀνομάζεται δὲ ὅλον τὸ
<span class="lb" data-page="746" data-line="8" id="p746.8"></span>ὀστοῦν τοῦτο ζύγωμα. 
</p>
</section>
<section id="s3" title="Chapter 3">
<p>
<span class="lb" data-page="746" data-line="9" id="p746.9"></span>Περὶ μὲν οὖν τῶν ἀφοριζουσῶν ῥαφῶν τὴν
<span class="lb" data-page="746" data-line="10" id="p746.10"></span>ἄνω γένυν ἀπό τε τῆς κεφαλῆς καὶ τοῦ σφηνοειδοῦς ὀστοῦ
<span class="lb" data-page="746" data-line="11" id="p746.11"></span>προείρηται· <span class="milestone ed2page" data-n="14" data-unit="ed2page" id="ed2page.14"></span>περὶ δὲ τῶν κατ’ αὐτὴν τὴν γένυν ἐν τῷδε
<span class="lb" data-page="746" data-line="12" id="p746.12"></span>λεχθήσεται. πρότερον ἴσως ἄμεινόν ἐστι διηγήσασθαι τὸ
<span class="lb" data-page="746" data-line="13" id="p746.13"></span>τῆς ῥαφῆς ὄνομα, πῶς ἅπασι λέλεκται τοῖς νεωτέροις ἀνατομικοῖς.
<span class="lb" data-page="746" data-line="14" id="p746.14"></span>εἰώθασι γὰρ καὶ τὰς καθ’ ἁρμονίαν συνθέσεις ὀνομάζειν
<span class="lb" data-page="746" data-line="15" id="p746.15"></span>ῥαφὰς, καὶ τοῦτ’ εἰκότως πεπόνθασιν. οὐ γάρ ἐστιν
<span class="lb" data-page="746" data-line="16" id="p746.16"></span>εὑρεῖν ἐπὶ πάντων ὁμοίως τῶν κρανίων τὴν πριονοειδῆ σύνθεσιν
<span class="lb" data-page="746" data-line="17" id="p746.17"></span>ἠκριβωμένην ἐν ἁπάσαις ταῖς ῥαφαῖς, ἀλλ’ ἐπὶ τῆς ﻿
<span class="pb" data-page="747" id="p747"></span>
<span class="lb" data-page="747" data-line="1" id="p747.1"></span>αὐτῆς ἐνίοτε συντάξεως τῶν ὀστῶν ἐν ἑτέρῳ μὲν κρανίῳ
<span class="lb" data-page="747" data-line="2" id="p747.2"></span>ῥαφήν ἐστιν ἰδεῖν, ἐν ἑτέρῳ δ’ ἁρμονίαν. ἡμεῖς μέντοι
<span class="lb" data-page="747" data-line="3" id="p747.3"></span>πολλάκις ἐκκόψαντες ἔνια τῶν τοιούτων ὀστῶν ἀντεμβαίνοντα
<span class="lb" data-page="747" data-line="4" id="p747.4"></span>κατὰ τὸ βάθος ἀλλήλοις εὕρομεν, ὡς εἶναι ῥαφῇ
<span class="lb" data-page="747" data-line="5" id="p747.5"></span>μᾶλλον, οὐχ ἁρμονίᾳ τὴν σύνθεσιν αὐτῶν ὁμοίαν. ὥστε
<span class="lb" data-page="747" data-line="6" id="p747.6"></span>καὶ διὰ τοῦτο ῥαφὰς ὀνομάζειν οὐκ ἄν τις ὀκνήσειεν ἁπάσας
<span class="lb" data-page="747" data-line="7" id="p747.7"></span>αὐτάς. ἔστι δὲ πρώτη μὲν ἡ τῆς τοῦ ζυγώματος ἐκφύσεως
<span class="lb" data-page="747" data-line="8" id="p747.8"></span>ὑποκάτω. τελευτᾷ δ’ αὐτῆς τὸ μὲν ἕτερον μέρος
<span class="lb" data-page="747" data-line="9" id="p747.9"></span>ὀπίσω φερόμενον εἰς τὴν ὑπ’ αὐτῷ τῷ ζυγώματι κοιλότητα,
<span class="lb" data-page="747" data-line="10" id="p747.10"></span>συνάπτον ἐνταῦθα τῇ κοινῇ πρὸς τὸ σφηνοειδὲς ὀστοῦν ῥαφῇ·
<span class="lb" data-page="747" data-line="11" id="p747.11"></span>τὸ δὲ ἕτερον, ὄρθιον ἅμα καὶ λοξὸν ἀναφερόμενον ἐπὶ τὰς χώρας
<span class="lb" data-page="747" data-line="12" id="p747.12"></span>τῶν ὀφθαλμῶν, εἰς μέσην ἔρχεται τὴν κάτωθεν ἴτυν αὐτῶν,
<span class="lb" data-page="747" data-line="13" id="p747.13"></span>κᾄπειτ’ ἐνταῦθα τριχῇ σχισθὲν, ἑνὶ μὲν τῶν μερῶν παρὰ τὸν
<span class="lb" data-page="747" data-line="14" id="p747.14"></span>μέγαν κανθὸν ἔξωθεν ἐπὶ τὸ μεσόφρυον ἀνέρχεται, ἑτέρῳ
<span class="lb" data-page="747" data-line="15" id="p747.15"></span>δ’, ἐφεξῆς αὐτοῦ κειμένῳ, διὰ τῆς κοιλότητος ὑπὸ τὸν αὐτὸν
<span class="lb" data-page="747" data-line="16" id="p747.16"></span>κανθὸν ἐπὶ τὴν κοινὴν ἀφικνεῖται ῥαφὴν τῆς κεφαλῆς·
<span class="lb" data-page="747" data-line="17" id="p747.17"></span>ὥστε περιλαμβάνεσθαι καὶ τὸν κανθὸν μὲν αὐτὸν, καὶ τὸ
<span class="lb" data-page="747" data-line="18" id="p747.18"></span>φυσικὸν δὲ τρῆμα τὸ ὑποκείμενον αὐτῷ, μέγιστον ὑπάρχον 
<span class="pb" data-page="748" id="p748"></span>
<span class="lb" data-page="748" data-line="1" id="p748.1"></span>ἁπάντων τῶν τῇδε τρημάτων, ὑπὸ τῶν εἰρημένων δύο ῥαφῶν.
<span class="lb" data-page="748" data-line="2" id="p748.2"></span>ἡ δὲ τρίτη μοῖρα τῆς εἰρημένης σχίσεως, ὑπερβαίνουσα
<span class="lb" data-page="748" data-line="3" id="p748.3"></span>τὸν κάτωθεν ἄμβωνα τῆς χώρας τοῦ ὀφθαλμοῦ, πρὸς
<span class="lb" data-page="748" data-line="4" id="p748.4"></span>τὸ βάθος ἔσω φέρεται, κᾀνταῦθα συνάπτει τῇ κοινῇ ῥαφῇ
<span class="lb" data-page="748" data-line="5" id="p748.5"></span>τῆς κεφαλῆς. ὡς γίγνεσθαι τρία καθ’ ἑκάτερον μέρος ἐξ
<span class="lb" data-page="748" data-line="6" id="p748.6"></span>ἀριστερῶν τε καὶ δεξιῶν ὀστᾶ τῆς ἄνω γένυος οἷς συντέτακται
<span class="lb" data-page="748" data-line="7" id="p748.7"></span>τῇ κεφαλῇ. μέγιστον μὲν οὖν αὐτῶν ἐστι τὸ κατὰ
<span class="lb" data-page="748" data-line="8" id="p748.8"></span>τὸ ζύγωμα· καὶ γὰρ καὶ τοῦ κροτάφου τι συνεπιλαμβάνει,
<span class="lb" data-page="748" data-line="9" id="p748.9"></span>καὶ τῆς ὀφρύος, καὶ τῆς χώρας τῶν ὀφθαλμῶν, καὶ τὸν
<span class="lb" data-page="748" data-line="10" id="p748.10"></span>μικρὸν κανθὸν ὅλον ἐν ἑαυτῷ περιλαμβάνει, μέχρι τοῦ καλουμένου
<span class="lb" data-page="748" data-line="11" id="p748.11"></span>μήλου καθῆκον. ἑξῆς δ’ αὐτῷ καὶ θέσει καὶ
<span class="lb" data-page="748" data-line="12" id="p748.12"></span>μεγέθει τὸ κατ’ αὐτόν ἐστι τὸν ὀφθαλμὸν, ἐν ᾧ περιέχεται
<span class="lb" data-page="748" data-line="13" id="p748.13"></span>τὰ πρὸς τὴν ἄνω γένυν ἀφικνούμενα νεῦρα. σμικρότατον
<span class="lb" data-page="748" data-line="14" id="p748.14"></span>δ’ ἁπάντων ὑπάρχει τὸ περὶ τὸν μέγαν κανθόν. ἔνιοι
<span class="lb" data-page="748" data-line="15" id="p748.15"></span>δὲ τῶν ἀνατομικῶν ἓν εἶναι γράφουσι τὰ τρία ταῦτα, τὰς
<span class="lb" data-page="748" data-line="16" id="p748.16"></span>εἰς τὴν ῥίζαν τῶν ὀφθαλμῶν ἀποσχιζομένας δύο ῥαφὰς ἢ
<span class="lb" data-page="748" data-line="17" id="p748.17"></span>μηδόλως εἰδότες, ἢ παραλείποντες ἑκόντες, ὡς μικρά. ὑπὸ
<span class="lb" data-page="748" data-line="18" id="p748.18"></span>δὲ τούτοις ἅπασι καθ’ ἑκάτερον μέρος ἓν ὀστοῦν ἐστι, τοῖς 
<span class="pb" data-page="749" id="p749"></span>
<span class="lb" data-page="749" data-line="1" id="p749.1"></span>εἰρημένοις τρισὶν ὑποτεταγμένον, ἀξιόλογον τῷ μεγέθει.
<span class="lb" data-page="749" data-line="2" id="p749.2"></span>καὶ γὰρ καὶ τὸ μῆλον ὀνομαζόμενον τούτου μόριόν ἐστι,
<span class="lb" data-page="749" data-line="3" id="p749.3"></span>καὶ τὰ τῶν ὀδόντων ἁπάντων φάτνια πλὴν τῶν τομέων.
<span class="lb" data-page="749" data-line="4" id="p749.4"></span>ὁρίζουσι δ’ αὐτὰ ῥαφαὶ τέσσαρες· ἄνωθεν μὲν, ἣν ὀλίγον
<span class="lb" data-page="749" data-line="5" id="p749.5"></span>ἔμπροσθεν εἴπομεν ἀπὸ τοῦ ζυγώματος ἐπὶ τὸ μεσόφρυον
<span class="lb" data-page="749" data-line="6" id="p749.6"></span>ἀναφέρεσθαι· κάτωθεν δὲ ἡ κατὰ μέσον τὸν οὐρανίσκον
<span class="lb" data-page="749" data-line="7" id="p749.7"></span>εὐθεῖα· δύο δὲ λοιπαὶ ταύτας ἐπιζευγνύουσιν, ἥ τε ἀπὸ τοῦ
<span class="lb" data-page="749" data-line="8" id="p749.8"></span>μεσοφρύου μὲν ἀρχομένη, παρὰ δὲ τὴν ῥῖνα φερομένη καὶ
<span class="lb" data-page="749" data-line="9" id="p749.9"></span>μεταξὺ τοῦ τε κυνόδοντος ὀνομαζομένου καὶ τῶν τομέων
<span class="lb" data-page="749" data-line="10" id="p749.10"></span>διεκπίπτουσα, καὶ ἄλλη, μέρος μέν τι αὐτῶν ἔχουσα τῇ
<span class="lb" data-page="749" data-line="11" id="p749.11"></span>κοινῇ τοῦ σφηνοειδοῦς, ὅσον ἐν κύκλῳ περιθεῖ τὸν ἔσχατον
<span class="lb" data-page="749" data-line="12" id="p749.12"></span>ὀδόντα, τὸ λοιπὸν δὲ ἴδιον, ἄχρι τοῦ συνάψαι τῇ κατὰ
<span class="lb" data-page="749" data-line="13" id="p749.13"></span>τὸν οὐρανίσκον εὐθείᾳ ῥαφῇ. τούτοις δὲ τοῖς ὀστοῖς, μεγίστοις
<span class="lb" data-page="749" data-line="14" id="p749.14"></span>οὖσιν, ὡς εἴρηται, δύο ἕτερα παράκειται μικρὰ,
<span class="lb" data-page="749" data-line="15" id="p749.15"></span>καθ’ ἃ καὶ συντέτρηται πρὸς ὑπερῴαν ἡ ῥίς. <span class="milestone ed2page" data-n="15" data-unit="ed2page" id="ed2page.15"></span>ὅροι δ’
<span class="lb" data-page="749" data-line="16" id="p749.16"></span>αὐτῶν εἰσι ἥ τ’ ἰδία μοῖρα τῆς προειρημένης ῥαφῆς, ἥ
<span class="lb" data-page="749" data-line="17" id="p749.17"></span>τ’ ἐγκαρσία τοῦ σφηνοειδοῦς ὀστοῦ, ἡ μεταξὺ τῶν ἐσχάτων
<span class="lb" data-page="749" data-line="18" id="p749.18"></span>ὀδόντων. αὗται μὲν οὖν τῶν περιεχόντων αὐτὰ χωρίζουσιν, 
<span class="pb" data-page="750" id="p750"></span>
<span class="lb" data-page="750" data-line="1" id="p750.1"></span>ἀλλήλων δὲ κατὰ τὴν εὐθεῖαν τὴν ἐν οὐρανίσκῳ ῥαφὴν
<span class="lb" data-page="750" data-line="2" id="p750.2"></span>διώρισται. 
</p>
</section>
<section id="s4" title="Chapter 4">
<p>
<span class="lb" data-page="750" data-line="3" id="p750.3"></span>Καὶ μὴν καὶ τὰ τῆς ῥινὸς ὀστᾶ δύο ἐστὶν,
<span class="lb" data-page="750" data-line="4" id="p750.4"></span>ἀφοριζόμενα ταῖς ἀπὸ τοῦ μεσοφρύου καθηκούσαις ῥαφαῖς,
<span class="lb" data-page="750" data-line="5" id="p750.5"></span>ἃς ἄρτι τριττὰς τὰς πάσας ἠρίθμησα κατὰ τὴν τῶν μεγίστων
<span class="lb" data-page="750" data-line="6" id="p750.6"></span>ὀστῶν διήγησιν. ἔστι δὲ καὶ κατ’ αὐτὴν τὴν ῥῖνα
<span class="lb" data-page="750" data-line="7" id="p750.7"></span>τρίτη τις ἄλλη παρ’ αὐτὰς ῥαφὴ, κοινὴ τῶν ἰδίων αὐτῆς
<span class="lb" data-page="750" data-line="8" id="p750.8"></span>ὀστῶν, ἀπὸ τοῦ μεσοφρύου μὲν ἀρχομένη, φερομένη δ’ εὐθεῖα
<span class="lb" data-page="750" data-line="9" id="p750.9"></span>δι’ ὅλης αὐτῆς. τὸ κάτω δὲ τῶν ὀστῶν τούτων πέρας
<span class="lb" data-page="750" data-line="10" id="p750.10"></span>ἐπίφυσιν ἔχει χονδρωδῶν σωμάτων λεπτῶν, ἃ καλεῖται πτερύγια.
<span class="lb" data-page="750" data-line="11" id="p750.11"></span>λοιπὸν δ’ ἐστὶν ἓν ὀστοῦν ἐπὶ τῷ πέρατι τῆς γένυος,
<span class="lb" data-page="750" data-line="12" id="p750.12"></span>ἐν ᾧ τῶν τομέων ὀδόντων αἱ ῥίζαι τε καὶ τὰ φάτνια
<span class="lb" data-page="750" data-line="13" id="p750.13"></span>περιέχονται. φαίνεται δὲ ὡς τὰ πολλὰ μὲν ἁπλοῦν τοῦτο
<span class="lb" data-page="750" data-line="14" id="p750.14"></span>δι’ ἀκρίβειαν ἁρμονίας τῶν συντιθέντων αὐτό. ποτὲ μὲν
<span class="lb" data-page="750" data-line="15" id="p750.15"></span>δὴ καὶ σαφῶς ἐν τοῖς ἐπιπλεῖον ἐξηρασμένοις σκελετοῖς ἡ
<span class="lb" data-page="750" data-line="16" id="p750.16"></span>ῥαφὴ φαίνεται, κατ’ εὐθεῖαν τεταμένη τῇ δι’ ὅλου τοῦ
<span class="lb" data-page="750" data-line="17" id="p750.17"></span>οὐρανίσκου φερομένῃ. δῆλον οὖν ἤδη γέγονεν, ὡς εὐλόγως 
<span class="pb" data-page="751" id="p751"></span>
<span class="lb" data-page="751" data-line="1" id="p751.1"></span>διαπεφώνηται τὸ πλῆθος τῶν ὀστῶν τῆς ἄνω γένυος. ἔνιοι
<span class="lb" data-page="751" data-line="2" id="p751.2"></span>μὲν γὰρ οὐχ ἓξ, ἀλλὰ δύο τὰ πρῶτα πάντων ἀριθμοῦσι,
<span class="lb" data-page="751" data-line="3" id="p751.3"></span>τὰ κατ’ αὐτοὺς τοὺς ὀφθαλμοὺς ἔνδον, τὰ σμικρὰ παραλιπόντες.
<span class="lb" data-page="751" data-line="4" id="p751.4"></span>ἔνιοι δὲ καὶ τὰς κάτω συντρήσεις τῆς ῥινὸς τοῖς
<span class="lb" data-page="751" data-line="5" id="p751.5"></span>μεγάλοις προσνέμουσιν. εἰσὶ δὲ καὶ οἳ χωρίζουσι μὲν ἐκείνων,
<span class="lb" data-page="751" data-line="6" id="p751.6"></span>ἓν δὲ ἄμφω ποιοῦσιν αὐτά. καὶ δὴ καὶ τὸ κατ’
<span class="lb" data-page="751" data-line="7" id="p751.7"></span>ἄκραν τὴν γένυν, ὡς εἴρηται, τινὲς μὲν ἁπλοῦν εἶναί φασιν,
<span class="lb" data-page="751" data-line="8" id="p751.8"></span>ἔνιοι δὲ ἐκ δυοῖν συγκεῖσθαι. καὶ πρὸ τούτων ἁπάντων τὸ
<span class="lb" data-page="751" data-line="9" id="p751.9"></span>σφηνοειδὲς οἱ πλεῖστοι συναριθμοῦσι τοῖς τῆς ἄνω γένυος
<span class="lb" data-page="751" data-line="10" id="p751.10"></span>ὀστοῖς. ὥστε, εἰ μὲν τὰ πλεῖστά τις ἀποφαίνεσθαι βούλοιτο,
<span class="lb" data-page="751" data-line="11" id="p751.11"></span>πέντε καὶ δέκα καθ’ ὅλην εἶναι τὴν ἄνω γένυν, εἰ δὲ εἰς
<span class="lb" data-page="751" data-line="12" id="p751.12"></span>ἐλάχιστον ἀριθμὸν συστέλλοι, μὴ πλείω τῶν ὀκτώ. καὶ δὴ
<span class="lb" data-page="751" data-line="13" id="p751.13"></span>καταλέξω πάντα ἐφεξῆς, ἀπὸ προτέρας ἀρξάμενος τῆς εἰς τὰ
<span class="lb" data-page="751" data-line="14" id="p751.14"></span>πέντε καὶ δέκα διαιρέσεως. ἓξ μὲν ἔσται τὰ πρῶτα ῥηθέντα,
<span class="lb" data-page="751" data-line="15" id="p751.15"></span>περιεχόμενα δὲ ὑπὸ τῆς κοινῆς τῇ κεφαλῇ ῥαφῆς,
<span class="lb" data-page="751" data-line="16" id="p751.16"></span>καὶ τῆς μὲν ἀπὸ τῶν κροτάφων ὑπὸ τὸ ζύγωμα καὶ τὰ
<span class="lb" data-page="751" data-line="17" id="p751.17"></span>κάτω βλέφαρα τῶν ὀφθαλμῶν ἐπὶ τὸ μεσόφρυον ἀναφερομένης.
<span class="lb" data-page="751" data-line="18" id="p751.18"></span>δύο δ’ ἐφεξῆς αὐτῶν τὰ μεγάλα, καθ’ ἃ καὶ τὰ μῆλα ﻿
<span class="pb" data-page="752" id="p752"></span>
<span class="lb" data-page="752" data-line="1" id="p752.1"></span>καὶ τοὺς ὀδόντας ὀλίγου δεῖν ἅπαντας ἔφαμεν ἐγκεῖσθαι.
<span class="lb" data-page="752" data-line="2" id="p752.2"></span>καὶ δύο ἄλλα, τὰ κατὰ τὰς τῆς ῥινὸς συντρήσεις. εἶτα
<span class="lb" data-page="752" data-line="3" id="p752.3"></span>πρὸς τούτοις ἄλλα δύο, τὰ τῆς ῥινὸς αὐτῆς. εἶτ’ ἐπ’ αὐτοῖς
<span class="lb" data-page="752" data-line="4" id="p752.4"></span>ἄλλα δύο κατ’ ἄκραν τὴν γένυν, ἐν οἷς οἱ τομεῖς ὀδόντες.
<span class="lb" data-page="752" data-line="5" id="p752.5"></span>καὶ πρὸ τούτων ἁπάντων τὸ σφηνοειδὲς, ἀζυγὲς ὂν ἐν ἅπασι
<span class="lb" data-page="752" data-line="6" id="p752.6"></span>μόνον. ἡ δ’ εἰς ὀκτὼ τὰ πάντα τῆς ἄνω γένυος ὀστᾶ
<span class="lb" data-page="752" data-line="7" id="p752.7"></span>διαίρεσις ᾧδε ἔχει. τὰ μὲν ἕξ τὰ πρῶτα δύο ἀριθμεῖται·
<span class="lb" data-page="752" data-line="8" id="p752.8"></span>τὸ δὲ κατ’ ἄκραν τὴν γένυν ἓν, ὥσπερ καὶ τὸ κατὰ τὰς
<span class="lb" data-page="752" data-line="9" id="p752.9"></span>συντρήσεις τῆς ῥινός· αὐτῆς δὲ τῆς ῥινὸς ἴδια δύο· καὶ
<span class="lb" data-page="752" data-line="10" id="p752.10"></span>λοιπὰ δύο τὰ μέγιστα τῶν ἐν ὅλῃ τῇ γένυϊ, τὰ κατὰ τὰ
<span class="lb" data-page="752" data-line="11" id="p752.11"></span>μῆλά τε καὶ τοὺς ὀδόντας, ὀλίγου δεῖν, ἅπαντας, ὡς ἔμπροσθεν
<span class="lb" data-page="752" data-line="12" id="p752.12"></span>εἴρηται· καὶ τὸ σφηνοειδὲς, ἀζυγὲς ὂν ἐν ἅπασι
<span class="lb" data-page="752" data-line="13" id="p752.13"></span>μόνον. 
</p>
</section>
<section id="s5" title="Chapter 5">
<p>
<span class="lb" data-page="752" data-line="14" id="p752.14"></span>Ἐν τοῖς ὀστοῖς ἀριθμητέον ἐστὶ καὶ τοὺς
<span class="lb" data-page="752" data-line="15" id="p752.15"></span>ὀδόντας, εἰ καί τισι τῶν σοφιστῶν οὐ δοκεῖ. καίτοιγε δίκαιοι
<span class="lb" data-page="752" data-line="16" id="p752.16"></span>ἦσαν, εἰ μὴ τοῦτο καλεῖν <span class="milestone ed2page" data-n="16" data-unit="ed2page" id="ed2page.16"></span>αὐτοὺς ἐπιτρέπουσιν
<span class="lb" data-page="752" data-line="17" id="p752.17"></span>ἡμῖν, ἑτέραν δοῦναι προσηγορίαν αὐτοῖς. ὅτι μὲν γὰρ
<span class="lb" data-page="752" data-line="18" id="p752.18"></span>οὔτε χόνδρους, οὔτε ἀρτηρίας, οὔτε φλέβας, οὔτε νεῦρα 
<span class="pb" data-page="753" id="p753"></span>
<span class="lb" data-page="753" data-line="1" id="p753.1"></span>προσῆκεν ὀνομάζειν αὐτοὺς, ἄντικρυς δῆλον· πολὺ δὲ δὴ
<span class="lb" data-page="753" data-line="2" id="p753.2"></span>μᾶλλον, οὔτε πιμελὰς, ἢ τρίχας, ἢ σάρκας, ἢ ἀδένας,
<span class="lb" data-page="753" data-line="3" id="p753.3"></span>οὐδ’ ἄλλο οὐδὲν ἁπλῶς τῶν κατὰ τὸ σῶμα μορίων. εἴπερ
<span class="lb" data-page="753" data-line="4" id="p753.4"></span>οὖν μήτ’ ἐν τῇ τῶν φλεβῶν ἀνατομῇ, μήτ’ ἐν τῇ τῶν ἀρτηριῶν,
<span class="lb" data-page="753" data-line="5" id="p753.5"></span>μήτ’ ἐν τῇ τῶν νεύρων, ἢ μυῶν, ἢ σπλάγχνων
<span class="lb" data-page="753" data-line="6" id="p753.6"></span>ἐροῦμεν ὑπὲρ αὐτῶν, ἀλλὰ μηδὲ ἐν τῇ νῦν ἐνεστώσῃ τῇ
<span class="lb" data-page="753" data-line="7" id="p753.7"></span>περὶ ὀστῶν, οὐδ’ ὅλως ἐροῦμεν οὐδέποτε περὶ αὐτῶν. τοῖς
<span class="lb" data-page="753" data-line="8" id="p753.8"></span>μὲν δὴ σοφισταῖς μακρὰν χαίρειν ῥητέον. ὀδόντες δ’ ἑκκαίδεκα
<span class="lb" data-page="753" data-line="9" id="p753.9"></span>ὑπάρχουσι καθ’ ἑκατέραν τὴν γένυν, ἔμπροσθεν μὲν
<span class="lb" data-page="753" data-line="10" id="p753.10"></span>τέσσαρες, οἱ τομεῖς ὀνομαζόμενοι, μονόῤῥιζοι πάντες· ἐφεξῆς
<span class="lb" data-page="753" data-line="11" id="p753.11"></span>δὲ αὐτῶν ἑκατέρωθέν εἰσιν οἱ κυνόδοντες, μονόῤῥιζοι
<span class="lb" data-page="753" data-line="12" id="p753.12"></span>καὶ αὐτοί· εἶθ’ οἱ γόμφιοι τούτων ἑξῆς ἑκατέρωθεν πέντε,
<span class="lb" data-page="753" data-line="13" id="p753.13"></span>τρίῤῥιζοι μὲν οἱ ἐν τῇ ἄνω γένυϊ, δυοῖν δὲ ῥιζῶν οἱ ἐν τῇ
<span class="lb" data-page="753" data-line="14" id="p753.14"></span>κάτω. πλὴν πολλάκις εὑρίσκονται τετράῤῥιζοι μέν τινες
<span class="lb" data-page="753" data-line="15" id="p753.15"></span>τῶν ἄνω, τρίῤῥιζοι δὲ τῶν κάτω, καὶ μάλιστα οἱ πρῶτοι
<span class="lb" data-page="753" data-line="16" id="p753.16"></span>πάντων ἔσωθεν δύο, σπανιώτερον δὲ ὁ τρίτος. τισὶ δὲ οὐ
<span class="lb" data-page="753" data-line="17" id="p753.17"></span>πέντε καθ’ ἑκάτερον, ἀλλὰ τέσσαρες ἢ ἓξ ἔφυσαν οἱ γόμφιοι.
<span class="lb" data-page="753" data-line="18" id="p753.18"></span>καλοῦνται δὲ οὐχ οὕτω μόνον, ἀλλὰ καὶ μύλαι θηλυκῶς, 
<span class="pb" data-page="754" id="p754"></span>
<span class="lb" data-page="754" data-line="1" id="p754.1"></span>ἐκ μεταφορᾶς, οἶμαι, τοὔνομα λαβόντες, ὅτι τρίβομεν
<span class="lb" data-page="754" data-line="2" id="p754.2"></span>ἐν αὐτοῖς καὶ λειοῦμεν τὰ σιτία, καθάπερ ταῖς μύλαις
<span class="lb" data-page="754" data-line="3" id="p754.3"></span>τοὺς Δημητρίους καρπούς. ἀλλὰ καὶ οἱ κυνόδοντες,
<span class="lb" data-page="754" data-line="4" id="p754.4"></span>ὁμοιότατοι τοῖς τῶν κυνῶν ὑπάρχοντες, ἀπ’ ἐκείνων ὠνομάσθησαν.
<span class="lb" data-page="754" data-line="5" id="p754.5"></span>οἱ δὲ τομεῖς ἀπὸ τοῦ τέμνειν αὐτοὺς, ὥσπερ
<span class="lb" data-page="754" data-line="6" id="p754.6"></span>σμίλῃ, ὅσα δύναται τέμνεσθαι σιτία. δύναται δὲ δηλονότι
<span class="lb" data-page="754" data-line="7" id="p754.7"></span>τὰ μαλακὰ, πρὸς ἃ δὴ γεγόνασιν ὑπὸ τῆς φύσεως, ὥσπερ
<span class="lb" data-page="754" data-line="8" id="p754.8"></span>καὶ πρὸς τὰ σκληρὰ τοὺς κυνόδοντας ἐποίησεν, οὐ τέμνειν,
<span class="lb" data-page="754" data-line="9" id="p754.9"></span>ἀλλὰ θλᾷν ἱκανῶς. γεγόμφωνται δ’ ἅπαντες ἐν τοῖς τῶν
<span class="lb" data-page="754" data-line="10" id="p754.10"></span>φατνίων βοθρίοις. φάτνια μὲν γὰρ αὐτὰ τὰ περιέχοντα αὐτοὺς
<span class="lb" data-page="754" data-line="11" id="p754.11"></span>ὀστᾶ, βόθρια δὲ αἱ κοιλότητες, ἐν αἷς ἐμπεπήγασιν,
<span class="lb" data-page="754" data-line="12" id="p754.12"></span>ὀνομάζονται. μετειλήφασι δὲ τῶν ἀπὸ ἐγκεφάλου νεύρων
<span class="lb" data-page="754" data-line="13" id="p754.13"></span>τῶν μαλακῶν ὀδόντες μόνοι τῶν ἄλλων ὀστῶν, ὅθεν περ
<span class="lb" data-page="754" data-line="14" id="p754.14"></span>καὶ σαφῶς αἰσθάνονται μόνοι. 
</p>
</section>
<section id="s6" title="Chapter 6">
<p>
<span class="lb" data-page="754" data-line="15" id="p754.15"></span>Οὐδὲ τὸ τῆς κάτω γένυος ὀστοῦν ἐστιν
<span class="lb" data-page="754" data-line="16" id="p754.16"></span>ἁπλοῦν, ὡς ἄν τῳ δόξειεν. ἑψόμενον γὰρ καὶ τοῦτο διαλύεται
<span class="lb" data-page="754" data-line="17" id="p754.17"></span>κατ’ ἄκρον τὸ γένειον, ὡς φαίνεσθαι σαφῶς, ὅτι
<span class="lb" data-page="754" data-line="18" id="p754.18"></span>συνεπεφύκει. τὸ δὲ ἀντεινόμενον ὡς ἐπὶ τὴν κεφαλὴν αὐτοῦ 
<span class="pb" data-page="755" id="p755"></span>
<span class="lb" data-page="755" data-line="1" id="p755.1"></span>μέρος εἰς δύο τελευτᾷ πέρατα. καὶ τούτων τῶν περάτων
<span class="lb" data-page="755" data-line="2" id="p755.2"></span>τῷ μὲν ὀξέϊ τὸν ἐκ τοῦ κροταφίτου μυὸς καθήκοντα δέχεται
<span class="lb" data-page="755" data-line="3" id="p755.3"></span>τένοντα· τῷ δὲ ἑτέρῳ διαρθροῦται πρὸς τὸ τῆς κεφαλῆς
<span class="lb" data-page="755" data-line="4" id="p755.4"></span>ὀστοῦν ὑπὸ τὴν ἀπόφυσιν τὴν μαστοειδῆ, κονδυλώδει τινὶ
<span class="lb" data-page="755" data-line="5" id="p755.5"></span>περιφερείᾳ κατὰ τῆς ἐνταῦθα γληνοειδοῦς κοιλότητος
<span class="lb" data-page="755" data-line="6" id="p755.6"></span>ἐπιβεβηκός. 
</p>
</section>
<section id="s7" title="Chapter 7">
<p>
<span class="lb" data-page="755" data-line="7" id="p755.7"></span>Τῆς ὅλης ῥάχεως οἱ σπόνδυλοι τέσσαρες
<span class="lb" data-page="755" data-line="8" id="p755.8"></span>ἐπὶ τοῖς εἴκοσιν ὑπάρχουσι. παρὰ φύσιν γὰρ ἤδη τὸ πλέον
<span class="lb" data-page="755" data-line="9" id="p755.9"></span>καὶ τοὔλαττον, ὥσπερ καὶ αἱ φοξαὶ κεφαλαί. διαιρεῖται δὲ
<span class="lb" data-page="755" data-line="10" id="p755.10"></span>ἡ σύμπασα σύνταξις αὐτῶν εἰς τράχηλόν τε καὶ νῶτον, καὶ
<span class="lb" data-page="755" data-line="11" id="p755.11"></span>ὀσφὺν, καὶ ἱερὸν ὀστοῦν. ὁ μὲν οὖν τράχηλος ἔζευκται τῇ
<span class="lb" data-page="755" data-line="12" id="p755.12"></span>κεφαλῇ· ὁ δὲ νῶτος ἐφεξῆς τούτῳ τέτακται, τηλικοῦτος
<span class="lb" data-page="755" data-line="13" id="p755.13"></span>ὑπάρχων τὸ μῆκος, ἡλίκος περ <span class="milestone ed2page" data-n="17" data-unit="ed2page" id="ed2page.17"></span>ἂν ᾖ καὶ ὁ θώραξ.
<span class="lb" data-page="755" data-line="14" id="p755.14"></span>ὅσον δὲ ὑπόλοιπον κάτω, τοῦτο ὀσφὺς ὀνομάζεται. κατὰ
<span class="lb" data-page="755" data-line="15" id="p755.15"></span>δὲ τὸ πέρας αὑτοῦ τὸ καλούμενον ἱερὸν ὀστοῦν ἔχει· ἔνιοι
<span class="lb" data-page="755" data-line="16" id="p755.16"></span>δὲ πλατὺ προσαγορεύουσιν αὐτό. σπόνδυλοι δὲ κατὰ μὲν
<span class="lb" data-page="755" data-line="17" id="p755.17"></span>τὸν τράχηλον ἑπτὰ τὸν ἀριθμὸν ὑπάρχουσι, κατὰ δὲ τὸν
<span class="lb" data-page="755" data-line="18" id="p755.18"></span>νῶτον δώδεκα, κατὰ δὲ τὸν ὀσφὺν πέντε. περὶ πρώτων 
<span class="pb" data-page="756" id="p756"></span>
<span class="lb" data-page="756" data-line="1" id="p756.1"></span>οὖν εἰρήσεται τῶν κατὰ τὸν αὐχένα. διαφέρει γὰρ οὐδὲν,
<span class="lb" data-page="756" data-line="2" id="p756.2"></span>ἢ τράχηλον, ἢ αὐχένα προσαγορεύειν αὐτόν. 
</p>
</section>
<section id="s8" title="Chapter 8">
<p>
<span class="lb" data-page="756" data-line="3" id="p756.3"></span>Τῶν κατὰ τὸν αὐχένα σπονδύλων οἱ πρῶτοι
<span class="lb" data-page="756" data-line="4" id="p756.4"></span>μὲν δύο διήρθρωνται πάντῃ· τῶν δὲ ἄλλων τῶν πέντε
<span class="lb" data-page="756" data-line="5" id="p756.5"></span>τὸ πρόσω μέρος ἰσχυρὸς συμφύει δεσμός. οὐ γὰρ δὴ διὰ
<span class="lb" data-page="756" data-line="6" id="p756.6"></span>χόνδρου γε συμφύονται, καθάπερ οἴονταί τινες· ἀλλ’ ὁ τὰς
<span class="lb" data-page="756" data-line="7" id="p756.7"></span>τοῦ νωτιαίου δύο μήνιγγας ἔξωθεν περιλαμβάνων χιτὼν,
<span class="lb" data-page="756" data-line="8" id="p756.8"></span>εἰς τὴν μεταξὺ χώραν αὐτῶν παρεμπίπτων, κοινὸς ἀμφοτέρων
<span class="lb" data-page="756" data-line="9" id="p756.9"></span>γίνεται δεσμός. οὕτω δὲ καὶ κατὰ πάντας ἔχει τοὺς
<span class="lb" data-page="756" data-line="10" id="p756.10"></span>σπονδύλους πλὴν τῶν πρώτων δυοῖν, ὡς εἰρήσεται. διττῶν
<span class="lb" data-page="756" data-line="11" id="p756.11"></span>δὲ οὐσῶν κινήσεων τῆς κεφαλῆς, τῆς μὲν ἐπινευόντων τε καὶ
<span class="lb" data-page="756" data-line="12" id="p756.12"></span>ἀνανευόντων, τῆς δὲ ἐν τῷ περιάγειν ἐφ’ ἑκάτερα, τὴν μὲν
<span class="lb" data-page="756" data-line="13" id="p756.13"></span>προτέραν ἡ τοῦ δευτέρου σπονδύλου πυρηνοειδὴς ἀπόφυσις
<span class="lb" data-page="756" data-line="14" id="p756.14"></span>ἐργάζεται μάλιστα, τὴν δὲ ἑτέραν ἡ τοῦ πρώτου πρὸς τὰ
<span class="lb" data-page="756" data-line="15" id="p756.15"></span>κορωνὰ τῆς κεφαλῆς διάρθρωσις. ἀλλ’ αὗται μὲν διὰ τῶν
<span class="lb" data-page="756" data-line="16" id="p756.16"></span>πλαγίων γίγνονται μερῶν τοῦ τε πρώτου σπονδύλου καὶ
<span class="lb" data-page="756" data-line="17" id="p756.17"></span>αὐτῆς τῆς κεφαλῆς· ἡ δὲ πυρηνοειδὴς ἀπόφυσις ἀνάντης ﻿
<span class="pb" data-page="757" id="p757"></span>
<span class="lb" data-page="757" data-line="1" id="p757.1"></span>μέν ἐστιν, ἀπὸ δὲ τῶν προσθίων ἀρχομένη μερῶν τοῦ δευτέρου
<span class="lb" data-page="757" data-line="2" id="p757.2"></span>σπονδύλου συνδεῖται τῇ κεφαλῇ διά τινος εὐρώστου
<span class="lb" data-page="757" data-line="3" id="p757.3"></span>τε ἅμα καὶ στρογγύλου συνδέσμου. καὶ δὴ καὶ χώραν ἐπιτήδειον
<span class="lb" data-page="757" data-line="4" id="p757.4"></span>ὁ πρῶτος σπόνδυλος αὐτῇ παρέχει, καθ’ ἣν ἀσφαλῶς
<span class="lb" data-page="757" data-line="5" id="p757.5"></span>στηρίζεται, καί τις ἕτερος ἐγκάρσιος δεσμὸς, ἐν αὐτῷ
<span class="lb" data-page="757" data-line="6" id="p757.6"></span>τῷ πρώτῳ σπονδύλῳ γενόμενος, ἔσωθεν ἐπιβέβληται κατ’
<span class="lb" data-page="757" data-line="7" id="p757.7"></span>αὐτῆς. ἔνιοι μὲν ταύτην ὀδοντοειδῆ καλοῦσιν ἀπόφυσιν·
<span class="lb" data-page="757" data-line="8" id="p757.8"></span>Ἱπποκράτης δὲ καὶ ὅλον τὸν δεύτερον σπόνδυλον ὀδόντα
<span class="lb" data-page="757" data-line="9" id="p757.9"></span>προσηγόρευσεν ἀπ’ αὐτῆς. ἔχει δὲ καὶ ἄλλας ὁ πρῶτος
<span class="lb" data-page="757" data-line="10" id="p757.10"></span>σπόνδυλος δύο κοιλότητας ἐπιπολαίας γληνοειδεῖς ἐν τοῖς
<span class="lb" data-page="757" data-line="11" id="p757.11"></span>κάτω μέρεσιν αὑτοῦ, παραπλησίας ταῖς ἄνωθεν. εἰσὶ δὲ εἰκότως
<span class="lb" data-page="757" data-line="12" id="p757.12"></span>αἱ μὲν ἄνωθεν μείζους, ὡς ἂν τῇ κεφαλῇ διαρθρούμεναι,
<span class="lb" data-page="757" data-line="13" id="p757.13"></span>μικρότεραι δὲ αἱ κάτωθεν, αἷς περιβέβληκε τὸν δεύτερον
<span class="lb" data-page="757" data-line="14" id="p757.14"></span>σπόνδυλον. ἔστι δὲ ὁ μὲν πρῶτος εὐρύτατός τε ἅμα καὶ
<span class="lb" data-page="757" data-line="15" id="p757.15"></span>ἰσχνότατος, ὁ δὲ ἐφεξῆς αὐτοῦ στενώτερος μὲν, ἀλλ’ ὅμως
<span class="lb" data-page="757" data-line="16" id="p757.16"></span>εὐρωστότερος. οὕτω δὲ καὶ οἱ ἄλλοι πάντες οἱ μετ’ αὐτόν.
<span class="lb" data-page="757" data-line="17" id="p757.17"></span>ἐφ’ ὅσον γὰρ ὁ νωτιαῖος, εἰς τὰς τῶν νεύρων ἀποφύσεις καταναλισκόμενος,
<span class="lb" data-page="757" data-line="18" id="p757.18"></span>ἰσχνότερος ἑαυτοῦ γίνεται, ἐπὶ τοσοῦτο καὶ 
<span class="pb" data-page="758" id="p758"></span>
<span class="lb" data-page="758" data-line="1" id="p758.1"></span>αἱ τῶν κατωτέρω σπονδύλων εὐρύτητες ἐλαττοῦνται· ἑκάστη
<span class="lb" data-page="758" data-line="2" id="p758.2"></span>γὰρ ἴση τῷ πάχει τοῦ περιεχομένου καθ’ ἑαυτὴν ὑπάρχει
<span class="lb" data-page="758" data-line="3" id="p758.3"></span>νωτιαίου. τουτὶ μὲν οὖν κοινὸν ἅπασι τοῖς σπονδύλοις
<span class="lb" data-page="758" data-line="4" id="p758.4"></span>ἐστὶν, ὥσπερ γε καὶ αἱ εἰς τὸ πλάγιον ἀποφύσεις, ἔτι τε
<span class="lb" data-page="758" data-line="5" id="p758.5"></span>πρὸς ταύταις ἀνάντεις τε καὶ κατάντεις ἀποφύσεις, καθ’
<span class="lb" data-page="758" data-line="6" id="p758.6"></span>ἃς πρὸς ἀλλήλους διαρθροῦνται· τῶν δὲ ἄλλων τὰ μὲν
<span class="lb" data-page="758" data-line="7" id="p758.7"></span>πλεῖστα κοινὰ, διαφέροντα δὲ ὀλίγα, περὶ ὧν ἐφεξῆς ἐρῶ.
<span class="lb" data-page="758" data-line="8" id="p758.8"></span>τὴν ὀπίσθιον ἀπόφυσιν, ἣν ἄκανθαν ὀνομάζουσιν, ἅπαντες
<span class="lb" data-page="758" data-line="9" id="p758.9"></span>ἔχουσι πλὴν τοῦ πρώτου σπονδύλου· τούτῳ δὲ ἐν τοῖς
<span class="lb" data-page="758" data-line="10" id="p758.10"></span>ἔμπροσθέν ἐστιν ἀπόφυσις μικρὰ μόνῳ. τῶν δὲ ἄλλων
<span class="lb" data-page="758" data-line="11" id="p758.11"></span>ἁπάντων τὰς πλαγίας ἀποφύσεις ἀεὶ διατετρημένας ἔχουσιν
<span class="lb" data-page="758" data-line="12" id="p758.12"></span>οἱ κατὰ τὸν τράχηλον μόνοι πλὴν τοῦ ἑβδόμου, ὅσπερ δὴ
<span class="lb" data-page="758" data-line="13" id="p758.13"></span>καὶ ἔσχατος αὐτῶν ὑπάρχει· σπανίως δ’ ἄν ποθ’ εὕροις
<span class="lb" data-page="758" data-line="14" id="p758.14"></span>καὶ τούτῳ διατετρημένας. τὰς δὲ αὐτὰς ἀποφύσεις ἀτρέμα
<span class="lb" data-page="758" data-line="15" id="p758.15"></span>πως δισχιδεῖς<span class="milestone ed2page" data-n="18" data-unit="ed2page" id="ed2page.18"></span> οἱ κατὰ τὸν τράχηλον ἔχουσι μόνοι πλὴν
<span class="lb" data-page="758" data-line="16" id="p758.16"></span>τῶν πρώτων δυοῖν· ἁπλαῖ γὰρ τούτοις εἰσί. τῷ δὲ ἕκτῳ
<span class="lb" data-page="758" data-line="17" id="p758.17"></span>διτταὶ σαφῶς εἰσι καὶ μέγισται τῶν ἄλλων ἁπασῶν, ὥσπερ
<span class="lb" data-page="758" data-line="18" id="p758.18"></span>γε καὶ αὐτός ἐστι μέγιστος· καὶ ἡ ἑτέρα δὲ αὐτῶν ἡ ἔνδον 
<span class="pb" data-page="759" id="p759"></span>
<span class="lb" data-page="759" data-line="1" id="p759.1"></span>ἱκανῶς πλατεῖα. πρόμηκες δὲ ἑκάστου τὸ πρόσθιον μέρος,
<span class="lb" data-page="759" data-line="2" id="p759.2"></span>ᾧ καὶ συμφύονται πρὸς ἀλλήλους, τοῖς ἐν τῷ τραχήλῳ μάλιστά
<span class="lb" data-page="759" data-line="3" id="p759.3"></span>ἐστι πλὴν τοῦ πρώτου. τοῖς δὲ ἐκφυομένοις τοῦ
<span class="lb" data-page="759" data-line="4" id="p759.4"></span>νωτιαίου νεύροις καὶ κατὰ τὰς συμβολὰς τῶν σπονδύλων
<span class="lb" data-page="759" data-line="5" id="p759.5"></span>διεκπίπτουσιν ἑκάτερος τῶν τοῦ τραχήλου σπονδύλων ἴσον
<span class="lb" data-page="759" data-line="6" id="p759.6"></span>πως συντελεῖ τῷ πρώτῳ· τῶν δὲ ἄλλων ἁπάντων ὁ ὑπερκείμενος
<span class="lb" data-page="759" data-line="7" id="p759.7"></span>ἤτοι τὸ πλεῖστον, ἢ τὸ σύμπαν. 
</p>
</section>
<section id="s9" title="Chapter 9">
<p>
<span class="lb" data-page="759" data-line="8" id="p759.8"></span>Ὅτι μὲν δώδεκα τὸν ἀριθμόν εἰσι τοῦ
<span class="lb" data-page="759" data-line="9" id="p759.9"></span>θώρακος σπόνδυλοι, πρόσθεν εἴρηται, πλὴν εἰ σπάνιόν
<span class="lb" data-page="759" data-line="10" id="p759.10"></span>τινι λείπων εἷς ἢ περιττεύων εὑρεθήσεται. καὶ τούτων δὲ
<span class="lb" data-page="759" data-line="11" id="p759.11"></span>αὐτῶν τὸ περιττεύειν τοῦ λείπειν σπανιώτερον, ἅπασι δ’
<span class="lb" data-page="759" data-line="12" id="p759.12"></span>αὐτοῖς αἱ τῆς ἀκάνθης ἀποφύσεις μέγισται τυγχάνουσιν οὖσαι
<span class="lb" data-page="759" data-line="13" id="p759.13"></span>μέχρι τοῦ δεκάτου. μεγάλαι δὲ οὐχ ἥκιστά εἰσι καὶ
<span class="lb" data-page="759" data-line="14" id="p759.14"></span>αἱ κατὰ τὸ πλάγιον, αἷς διαρθροῦνται πρὸς τὰς πλευράς.
<span class="lb" data-page="759" data-line="15" id="p759.15"></span>αὐτὸ δὲ αὐτῶν τὸ σῶμα κατὰ μὲν τὸν πρῶτον ἀτρέμα
<span class="lb" data-page="759" data-line="16" id="p759.16"></span>πως ὑπάρχει πρόμηκες εἰς τὰ κάτω, παύεται δὲ ἐν τοῖς
<span class="lb" data-page="759" data-line="17" id="p759.17"></span>ἐφεξῆς κατὰ βραχύ. καὶ μὲν δὴ καὶ τὴν ἄκανθαν ἄχρι μὲν
<span class="lb" data-page="759" data-line="18" id="p759.18"></span>τοῦ δεκάτου σπονδύλου τοῖς κατὰ τὸν τράχηλον ὁμοίως 
<span class="pb" data-page="760" id="p760"></span>
<span class="lb" data-page="760" data-line="1" id="p760.1"></span>ἔχουσιν ἄνωθεν κάτω φερομένην. ἔμπαλιν δὲ ἀπὸ τοῦ
<span class="lb" data-page="760" data-line="2" id="p760.2"></span>δεκάτου κάτωθεν ἄνω φέρεται ῥέπουσα, κατὰ μὲν τοὺς δύο
<span class="lb" data-page="760" data-line="3" id="p760.3"></span>τοὺς ἐφεξῆς αὐτοῦ ἀμυδρῶς, κατὰ δὲ τοὺς ἄλλους σαφῶς.
<span class="lb" data-page="760" data-line="4" id="p760.4"></span>ταὐτὸ δὲ τοῦτο πεπόνθασι καὶ αἱ κατὰ τὸ πλάγιον ἀποφύσεις,
<span class="lb" data-page="760" data-line="5" id="p760.5"></span>κάτω μὲν τῶν ὑπὲρ τὸν δέκατον, ἄνω δὲ τῶν μετ’
<span class="lb" data-page="760" data-line="6" id="p760.6"></span>αὐτὸν ῥέπουσαι. μόναι γὰρ αἱ κατὰ τὸν δέκατον ἀῤῥεπεῖς
<span class="lb" data-page="760" data-line="7" id="p760.7"></span>εἰσι. καὶ γὰρ μόνος οὗτος ὁ σπόνδυλος οὐ τὰς ἀνάντεις
<span class="lb" data-page="760" data-line="8" id="p760.8"></span>μόνον, ἀλλὰ καὶ τὰς κατάντεις ἀποφύσεις εἰς κονδυλώδη
<span class="lb" data-page="760" data-line="9" id="p760.9"></span>πέρατα τελευτώσας ἔχει, καθάπερ ὁ πρῶτος τῶν κατὰ τὸν
<span class="lb" data-page="760" data-line="10" id="p760.10"></span>τράχηλον ἑκατέρας γληνοειδεῖς. τῶν δὲ ἄλλων τοῖς μὲν
<span class="lb" data-page="760" data-line="11" id="p760.11"></span>ὑπερκειμένοις τοῦ δεκάτου κονδυλώδεις μέν εἰσιν αἱ ἀνάντεις,
<span class="lb" data-page="760" data-line="12" id="p760.12"></span>γληνοειδεῖς δὲ αἱ κατάντεις, τοῖς δὲ ὑποτεταγμένοις
<span class="lb" data-page="760" data-line="13" id="p760.13"></span>ἀνάπαλιν. 
</p>
</section>
<section id="s10" title="Chapter 10">
<p>
<span class="lb" data-page="760" data-line="14" id="p760.14"></span>Περὶ τῶν κατὰ τὸν ὀσφὺν σπονδύλων τὰ
<span class="lb" data-page="760" data-line="15" id="p760.15"></span>μὲν ἄλλα σχεδὸν ἤδη προείρηται. καὶ γὰρ ὅτι πέντε, καὶ
<span class="lb" data-page="760" data-line="16" id="p760.16"></span>ὅτι μέγιστοι μὲν οὗτοι τῶν ἄλλων εἰσὶ καὶ παχύτατοι, τὸ
<span class="lb" data-page="760" data-line="17" id="p760.17"></span>δὲ ἔνδον ἑκάστου τρῆμα στενὸν, ὥσπερ γε καὶ ὁ κατ’ αὐτοὺς
<span class="lb" data-page="760" data-line="18" id="p760.18"></span>νωτιαῖος ἰσχνός· ἀλλὰ καὶ ὅτι τὰς ἀποφύσεις ἄνω 
<span class="pb" data-page="761" id="p761"></span>
<span class="lb" data-page="761" data-line="1" id="p761.1"></span>νευούσας ἔχουσι, καὶ ὅτι διὰ μόνου τοῦ προτεταγμένου τὸ
<span class="lb" data-page="761" data-line="2" id="p761.2"></span>νεῦρον διεκπίπτει, καὶ ὅτι τῶν ἀνάντων τε καὶ κατάντων
<span class="lb" data-page="761" data-line="3" id="p761.3"></span>ἀποφύσεων, ἐν αἷς πρὸς ἀλλήλους διαρθροῦνται, κονδυλώδη
<span class="lb" data-page="761" data-line="4" id="p761.4"></span>μέν ἐστι τὰ τῶν ὑπερκειμένων πέρατα, γληνοειδῆ δὲ
<span class="lb" data-page="761" data-line="5" id="p761.5"></span>τὰ τῶν ὑποκειμένων, εἴρηται πρόσθεν. εἰ δέ τι πρόσεστιν
<span class="lb" data-page="761" data-line="6" id="p761.6"></span>αὐτοῖς ἴδιον ἐξαίρετον ὑπὲρ τοὺς ἄλλους, ἐν τῷδε
<span class="lb" data-page="761" data-line="7" id="p761.7"></span>λεχθήσεται. τρήματα τοίνυν ἄτακτα κατὰ τὸ ἔνδον μέρος
<span class="lb" data-page="761" data-line="8" id="p761.8"></span>ἐν ἑκάστῳ τῶν κατὰ τὸν ὀσφὺν σπονδύλων εἰσὶν, εἰς ἃ καταφύονται
<span class="lb" data-page="761" data-line="9" id="p761.9"></span>φλέβες, ἅπερ ἐν μὲν τοῖς ἄλλοις ἢ οὐδ’ ὅλως,
<span class="lb" data-page="761" data-line="10" id="p761.10"></span>ἢ παντάπασιν ἂν ἴδοις μικρὰ, κατὰ δὲ τούτους καὶ σαφῆ
<span class="lb" data-page="761" data-line="11" id="p761.11"></span>καὶ πολλὰ φαίνεται. καὶ μὲν δὴ καὶ ἄλλη τίς ἐστι κατάντης
<span class="lb" data-page="761" data-line="12" id="p761.12"></span>ἀπόφυσις ἐν αὐτοῖς ἐκ <span class="milestone ed2page" data-n="19" data-unit="ed2page" id="ed2page.19"></span>περιττοῦ, παρὰ τὴν ἔκφυσιν
<span class="lb" data-page="761" data-line="13" id="p761.13"></span>τοῦ νεύρου τεταγμένη. καὶ αὕτη ποτὲ μὲν ἐν ἅπασίν
<span class="lb" data-page="761" data-line="14" id="p761.14"></span>ἐστι, ποτὲ δὲ ἐν τοῖς ὑστάτοις ἢ σμικρὰ παντάπασιν ἢ
<span class="lb" data-page="761" data-line="15" id="p761.15"></span>οὐδ’ ὅλως ἐστίν. οἱ δὲ ὑπερκείμενοι διὰ παντὸς ἔχουσιν
<span class="lb" data-page="761" data-line="16" id="p761.16"></span>αὐτὴν, ὥσπερ καὶ οἱ ἔσχατοι τοῦ νώτου δύο. 
</p>
</section>
<section id="s11" title="Chapter 11">
<p>
<span class="lb" data-page="761" data-line="17" id="p761.17"></span>[Περὶ τοῦ ἱεροῦ ὀστοῦ.] Καὶ τοῦτο τοῖς σπονδύλοις
<span class="lb" data-page="761" data-line="18" id="p761.18"></span>ἀνάλογον ἔχει κατά γε τὴν πρὸς τὸν ὑπερκείμενον διάρθρωσιν. ﻿
<span class="pb" data-page="762" id="p762"></span>
<span class="lb" data-page="762" data-line="1" id="p762.1"></span>ὑποδέχεται γὰρ αὐτοῦ τὰς κατάντεις ἀποφύσεις, ὡς
<span class="lb" data-page="762" data-line="2" id="p762.2"></span>ἐκεῖνος τὰς πρὸ αὑτοῦ. καὶ μέν γε καὶ τὴν ἄκανθαν ὁμοίαν ἔχει
<span class="lb" data-page="762" data-line="3" id="p762.3"></span>τοῖς ἄλλοις. αἱ δὲ εἰς τὸ πλάγιον ἀποφύσεις αὐτοῦ μεγάλαι
<span class="lb" data-page="762" data-line="4" id="p762.4"></span>τέ εἰσι καὶ πλατεῖαι, κᾂν τῶν ἐκτὸς μερῶν ἔχῃ τινὰ κοιλότητα
<span class="lb" data-page="762" data-line="5" id="p762.5"></span>γληνοειδῆ, καθ’ ἧς ἐπιβέβηκε τὰ τῶν λαγόνων ὀστᾶ.
<span class="lb" data-page="762" data-line="6" id="p762.6"></span>σύγκειται δὲ ἐκ τριῶν μορίων, ὥσπερ τινῶν ἰδίων σπονδύλων,
<span class="lb" data-page="762" data-line="7" id="p762.7"></span>οἷς τέταρτον ἐπίκειται κατὰ τὸ πέρας ὀστοῦν ἕτερον,
<span class="lb" data-page="762" data-line="8" id="p762.8"></span>ὃ καλοῦσι κόκκυγα. διαλυθέντων δ’ ὑφ’ ἑψήσεως ἁπάντων,
<span class="lb" data-page="762" data-line="9" id="p762.9"></span>ἡ σύνταξις ὁμοία φαίνεται ταῖς κατὰ τοὺς σπονδύλους. τὰ
<span class="lb" data-page="762" data-line="10" id="p762.10"></span>δὲ ἀπὸ τοῦ νωτιαίου διὰ τῶν τρημάτων αὐτοῦ διεκπίπτοντα
<span class="lb" data-page="762" data-line="11" id="p762.11"></span>νεῦρα κατὰ μὲν τὰς συντάξεις τῶν οἷον σπονδύλων ἐν
<span class="lb" data-page="762" data-line="12" id="p762.12"></span>αὐτῷ διεξέρχεται, καθάπερ καὶ καθ’ ὅλην τὴν ῥάχιν· οὐ
<span class="lb" data-page="762" data-line="13" id="p762.13"></span>μὴν ἐκ τῶν πλαγίων γε μερῶν, ἀλλ’ ἐκ τῶν ἔνδον τε καὶ
<span class="lb" data-page="762" data-line="14" id="p762.14"></span>ἔξωθεν. εἰσὶ δ’ ἅπασαι τρεῖς αὐτῶν συζυγίαι. 
</p>
</section>
<section id="s12" title="Chapter 12">
<p>
<span class="lb" data-page="762" data-line="15" id="p762.15"></span>Ἐπὶ τῷ πέρατι τοῦ πλατέος ἕτερον ὀστοῦν
<span class="lb" data-page="762" data-line="16" id="p762.16"></span>ἐστι τὸ καλούμενον κόκκυξ, ἐκ τριῶν καὶ τοῦτο συγκείμενον
<span class="lb" data-page="762" data-line="17" id="p762.17"></span>ἰδίων μορίων χονδρωδεστέρων, ἢ κατὰ τὸ πλατὺ, καὶ μάλιστα 
<span class="pb" data-page="763" id="p763"></span>
<span class="lb" data-page="763" data-line="1" id="p763.1"></span>τὸ κατὰ τὸ πέρας ὑποκείμενον. διεξέρχεται δὲ καὶ κατὰ
<span class="lb" data-page="763" data-line="2" id="p763.2"></span>τὰς τούτων συντάξεις ἐκ τῶν ὀπίσω καὶ πρόσω μερῶν
<span class="lb" data-page="763" data-line="3" id="p763.3"></span>νεῦρα. πρώτη μὲν συζυγία, καθ’ ἃ μέρη ψαύει τοῦ πλατέος
<span class="lb" data-page="763" data-line="4" id="p763.4"></span>ὀστοῦ, δευτέρα δὲ κατὰ τὴν τοῦ πρώτου τῶν ἐν
<span class="lb" data-page="763" data-line="5" id="p763.5"></span>ἑαυτῷ πρὸς τὸ δεύτερον σύνταξιν, καὶ τρίτη κατὰ τὴν
<span class="lb" data-page="763" data-line="6" id="p763.6"></span>τοῦ δευτέρου πρὸς τὸ τρίτον. ὅσον δὲ ὑπόλοιπον τοῦ νωτιαίου
<span class="lb" data-page="763" data-line="7" id="p763.7"></span>κατὰ τὸ πέρας αὐτοῦ τοῦ τρίτου διεξέρχεται μόνον
<span class="lb" data-page="763" data-line="8" id="p763.8"></span>ἀζυγές. 
</p>
</section>
<section id="s13" title="Chapter 13">
<p>
<span class="lb" data-page="763" data-line="9" id="p763.9"></span>Στέρνον καὶ πλευραὶ καὶ τῆς ῥάχεως οἳ
<span class="lb" data-page="763" data-line="10" id="p763.10"></span>κατὰ τὸν νῶτον σπόνδυλοι τὰ τοῦ θώρακός ἐστιν ὀστᾶ,
<span class="lb" data-page="763" data-line="11" id="p763.11"></span>δώδεκα μὲν ἑκατέρωθεν αἱ πλευραὶ, καθάπερ καὶ οἱ σπόνδυλοι.
<span class="lb" data-page="763" data-line="12" id="p763.12"></span>διήρθρωται γὰρ ἑκάστη πρὸς ἕνα, τὰ δὲ τοῦ στέρνου
<span class="lb" data-page="763" data-line="13" id="p763.13"></span>συνήρθρωται μὲν ἀλλήλοις, ἑπτὰ δ’ ἐστὶ τὸν ἀριθμὸν,
<span class="lb" data-page="763" data-line="14" id="p763.14"></span>ὅσαι περ καὶ αἱ πρὸς αὐτὸ διαρθρούμεναι πλευραί. τῷ
<span class="lb" data-page="763" data-line="15" id="p763.15"></span>κάτῳ δ’ αὐτοῦ πέρατι τρίγωνος ἐπιπέφυκε χόνδρος. ἡ μὲν
<span class="lb" data-page="763" data-line="16" id="p763.16"></span>δὴ πρὸς τοὺς σπονδύλους ἑκάστης τῶν πλευρῶν διάρθρωσις
<span class="lb" data-page="763" data-line="17" id="p763.17"></span>ᾧδε ἔχει. τῇ ῥίζῃ τῆς πλαγίας αὐτῶν ἀποφύσεως ἐπιβέβηκεν
<span class="lb" data-page="763" data-line="18" id="p763.18"></span>ἡ τῆς πλευρᾶς ἀρχὴ διά τινος κονδυλώδους ἐξοχῆς. 
<span class="pb" data-page="764" id="p764"></span>
<span class="lb" data-page="764" data-line="1" id="p764.1"></span>ἡ δὲ ὑποδεχομένη κοιλότης ταύτην ἐπιπολῆς τέ ἐστι καὶ
<span class="lb" data-page="764" data-line="2" id="p764.2"></span>μικρὰ, καὶ ῥέπουσιν ἄνω μᾶλλον αἱ ἀμφότεραι, καὶ ἡ κοιλότης
<span class="lb" data-page="764" data-line="3" id="p764.3"></span>καὶ ἡ τῆς πλευρᾶς ἀρχή. τὸ δὲ ἀπὸ τοῦδε καθ’
<span class="lb" data-page="764" data-line="4" id="p764.4"></span>ὅλης ἐπιχεῖται τῆς πλαγίας ἀποφύσεως ἡ πλευρὰ, κᾀπειδὰν
<span class="lb" data-page="764" data-line="5" id="p764.5"></span>ἤδη ᾖ κατὰ τὸ πέρας αὐτῆς ἡ διάρθρωσις, ἑτέραν ἐργάζεται
<span class="lb" data-page="764" data-line="6" id="p764.6"></span>ῥέπουσαν κάτω, ὡς γίνεσθαι διττὴν διάρθρωσιν
<span class="lb" data-page="764" data-line="7" id="p764.7"></span>τῇ πλευρᾷ πρὸς τὸν σπόνδυλον. <span class="milestone ed2page" data-n="20" data-unit="ed2page" id="ed2page.20"></span>ἡ δ’ αὖ πρὸς τὸ
<span class="lb" data-page="764" data-line="8" id="p764.8"></span>στέρνον αὐτῶν διάρθρωσις ἀσαφεστέρα μέν ἐστιν· οὐ μὴν
<span class="lb" data-page="764" data-line="9" id="p764.9"></span>ἄδηλός γε οὐδ’ αὐτὴ τοὺς περικειμένους συνδέσμους ἀφελόντι.
<span class="lb" data-page="764" data-line="10" id="p764.10"></span>διαρθροῦται γὰρ ἑκάστης ἐνταῦθα τὸ χονδρῶδες μέρος
<span class="lb" data-page="764" data-line="11" id="p764.11"></span>εἰς κονδυλώδη τελευτώσης κεφαλὴν ἑκάστῳ τῶν κατὰ
<span class="lb" data-page="764" data-line="12" id="p764.12"></span>τὸ στέρνον ὀστέων, ἐπιπόλαιόν τινα κοιλότητα κεκτημένων.
<span class="lb" data-page="764" data-line="13" id="p764.13"></span>βραχεῖα δὲ οὕτως ἡ κίνησις αὐτῶν ἐστιν, ὡς δύνασθαι καὶ
<span class="lb" data-page="764" data-line="14" id="p764.14"></span>συνάρθρωσιν ὀνομάζεσθαι. πολλαχόθι δὲ καὶ ἀλλαχόθι τοῦ
<span class="lb" data-page="764" data-line="15" id="p764.15"></span>σώματος ἐπαμφοτερίζουσιν αἱ συνθέσεις τῶν ὀστῶν, ὡς
<span class="lb" data-page="764" data-line="16" id="p764.16"></span>ἀπορεῖν, εἴτε διαρθροῦσθαι πρὸς ἀλλήλας λεκτέον αὐτάς
<span class="lb" data-page="764" data-line="17" id="p764.17"></span>ἐστιν, εἴτε συναρθροῦσθαι. τὸ δὲ σύμπαν σχῆμα τοῦ
<span class="lb" data-page="764" data-line="18" id="p764.18"></span>μὲν στέρνου ξίφει παραπλήσιον ὑπάρχει. διὸ καὶ ξιφοειδὲς 
<span class="pb" data-page="765" id="p765"></span>
<span class="lb" data-page="765" data-line="1" id="p765.1"></span>ἔνιοι προσαγορεύουσιν αὐτό· τινὲς δὲ οὐχ ὅλον, ἀλλὰ τὸν
<span class="lb" data-page="765" data-line="2" id="p765.2"></span>ἐπὶ πέρατι μόνον αὐτοῦ χόνδρον οὕτως ὀνομάζουσι. τῶν
<span class="lb" data-page="765" data-line="3" id="p765.3"></span>δὲ πλευρῶν οὐχ ἓν οὐδὲ ἁπλοῦν τὸ σχῆμα. μετὰ γὰρ τὴν
<span class="lb" data-page="765" data-line="4" id="p765.4"></span>πρὸς τοὺς σπονδύλους διάρθρωσιν ἐπὶ τὰ πρόσω τε ἅμα
<span class="lb" data-page="765" data-line="5" id="p765.5"></span>καὶ κάτω φερόμεναι καὶ μέχρι πολλοῦ τοῦτο πάσχουσαι
<span class="lb" data-page="765" data-line="6" id="p765.6"></span>πάλιν ἀνανεύουσιν ἄνω πρὸς τὸ στέρνον, ἀθρόην τινὰ ποιούμεναι
<span class="lb" data-page="765" data-line="7" id="p765.7"></span>καμπήν. ὅθεν περ ἤδη τὸ πρὸς τὸ στέρνον αὐτῶν
<span class="lb" data-page="765" data-line="8" id="p765.8"></span>ἅπαν οὐκ ὀστοῦν ἐστιν, ἀλλὰ χόνδρος. αἱ δὲ ὑπόλοιποι
<span class="lb" data-page="765" data-line="9" id="p765.9"></span>πέντε καλοῦνται μὲν νόθαι, συμφύονται δὲ τῷ τε διαφράγματι
<span class="lb" data-page="765" data-line="10" id="p765.10"></span>καὶ ἀλλήλαις, εἰς ἀκριβῆ τελευτῶσαι χόνδρον.
<span class="lb" data-page="765" data-line="11" id="p765.11"></span>ἡ δὲ ὑστάτη μόνη κεχώρισται κατὰ τὸ πέρας αὐτῶν, καὶ
<span class="lb" data-page="765" data-line="12" id="p765.12"></span>ὄντως ἐστὶ νόθη. τὸ μῆκος δὲ οὐδὲ ταύταις οὔτε ταῖς
<span class="lb" data-page="765" data-line="13" id="p765.13"></span>ἄλλαις πλευραῖς ἴσον ἁπάσαις ἐστὶν, ἀλλ’ αἱ μὲν ἄνωθέν
<span class="lb" data-page="765" data-line="14" id="p765.14"></span>τε καὶ κάτωθεν βραχύτεραι τυγχάνουσιν οὖσαι, μακρότεραι
<span class="lb" data-page="765" data-line="15" id="p765.15"></span>δὲ αἱ μέσαι. 
</p>
</section>
<section id="s14" title="Chapter 14">
<p>
<span class="lb" data-page="765" data-line="16" id="p765.16"></span>Αἱ ὠμοπλάται κεῖνται μὲν ὄπισθεν τοῦ
<span class="lb" data-page="765" data-line="17" id="p765.17"></span>θώρακος· συμφύονται δὲ διὰ μυῶν τῷ τε κατ’ ἰνίον ὀστῷ
<span class="lb" data-page="765" data-line="18" id="p765.18"></span>τῆς κεφαλῆς, καὶ τῇ τῆς ῥάχεως ἀκάνθῃ, καὶ ταῖς τοῦ 
<span class="pb" data-page="766" id="p766"></span>
<span class="lb" data-page="766" data-line="1" id="p766.1"></span>θώρακος πλευραῖς, καὶ τῷ προτεταγμένῳ τοῦ λάρυγγος
<span class="lb" data-page="766" data-line="2" id="p766.2"></span>ὀστῷ. ἀνώμαλοι δέ εἰσιν ἱκανῶς καὶ πᾶσι τοῖς μέρεσιν
<span class="lb" data-page="766" data-line="3" id="p766.3"></span>ἀνόμοιαι· κυρταὶ μὲν γὰρ ἔξωθεν, ἔσωθεν δὲ σιμαὶ, καὶ
<span class="lb" data-page="766" data-line="4" id="p766.4"></span>λεπτὴ μὲν ἡ κάτω βάσις αὐτῶν καὶ προμήκης, τὸ δὲ ἄνω
<span class="lb" data-page="766" data-line="5" id="p766.5"></span>πέρας παχύ τε καὶ μικρόν. ἐπαλείφει δὲ αὐτὰς πολλαχόθι
<span class="lb" data-page="766" data-line="6" id="p766.6"></span>χόνδρος, καὶ πλεῖστος τὴν βάσιν. ἀφ’ ἧς ἀρχομένη τῆς
<span class="lb" data-page="766" data-line="7" id="p766.7"></span>ῥάχεως ταπεινὴ κατὰ μικρὸν προσαυξάνεται, μέχρι τῶν κατὰ
<span class="lb" data-page="766" data-line="8" id="p766.8"></span>τὸ ἀκρώμιον ἀνιοῦσα χωρίων. συναρθροῦται δ’ αὐτῇ κατὰ
<span class="lb" data-page="766" data-line="9" id="p766.9"></span>τοῦτο ἡ κλείς. καί τινες μὲν τῶν ἀνατομικῶν αὐτὴν τὴν
<span class="lb" data-page="766" data-line="10" id="p766.10"></span>σύνταξιν αὐτῶν ὀνομάζουσιν ἀκρώμιον ἁρμονίαν· ἔνιοι δὲ
<span class="lb" data-page="766" data-line="11" id="p766.11"></span>τρίτον ἕτερον παρ’ ἀμφότερα τὰ συζευγνύμενά φασιν ὀστοῦν
<span class="lb" data-page="766" data-line="12" id="p766.12"></span>ὑπάρχειν, ἐν ἀνθρώποις μόνοις εὑρισκόμενον, ὃ κατακλεῖδά
<span class="lb" data-page="766" data-line="13" id="p766.13"></span>τε καὶ ἀκρώμιον προσαγορεύουσιν. ὑπὸ δὲ τοῦτο τὸ χωρίον
<span class="lb" data-page="766" data-line="14" id="p766.14"></span>ἀπόφυσίς τις ὑπόκειται τῇ ὠμοπλάτῃ· ὀνομάζεται
<span class="lb" data-page="766" data-line="15" id="p766.15"></span>δὲ αὐχὴν ὠμοπλάτης, ᾧ κατὰ τὸ πέρας εἰς κοτύλην
<span class="lb" data-page="766" data-line="16" id="p766.16"></span>τινὰ τελευτῶντι τοῦ βραχίονος ἡ κεφαλὴ διαρθροῦται.
<span class="lb" data-page="766" data-line="17" id="p766.17"></span>ἔστι δὲ καὶ ἄλλη ταύτῃ ἔσωθεν ἀπόφυσις ὀξεῖα καὶ σμικρά.
<span class="lb" data-page="766" data-line="18" id="p766.18"></span>καλοῦσι δ’ αὐτὴν οἱ μὲν ἀγκυροειδῆ, οἱ δὲ κορακοειδῆ, ﻿
<span class="pb" data-page="767" id="p767"></span>
<span class="lb" data-page="767" data-line="1" id="p767.1"></span>διότι τὸ πέρας αὐτῆς ἐκτὸς ἐπινένευκεν, ὥσπερ
<span class="lb" data-page="767" data-line="2" id="p767.2"></span>κορώνη. 
</p>
</section>
<section id="s15" title="Chapter 15">
<p>
<span class="lb" data-page="767" data-line="3" id="p767.3"></span>Τοῦ στέρνου τῷ ἄνω πέρατι τῶν κλειδῶν
<span class="lb" data-page="767" data-line="4" id="p767.4"></span>ἑκατέρα διαρθροῦται, σηραγγώδης τε οὖσα καὶ ἀνώμαλος
<span class="lb" data-page="767" data-line="5" id="p767.5"></span>τό τε σχῆμα καὶ τὸ πάχος. τὸ κάτω μὲν γὰρ αὐτῶν, ὃ
<span class="lb" data-page="767" data-line="6" id="p767.6"></span>καὶ διαρθροῦται πρὸς τὸ στέρνον, <span class="milestone ed2page" data-n="21" data-unit="ed2page" id="ed2page.21"></span>παχύτερόν τε τῶν
<span class="lb" data-page="767" data-line="7" id="p767.7"></span>ἄλλων ἐστὶ καὶ στρογγυλώτερον· ὅσον δὲ ἑξῆς τούτῳ,
<span class="lb" data-page="767" data-line="8" id="p767.8"></span>πολὺ μὲν ἰσχνότερον, ἔστι δὲ στρογγύλον· ἀνώμαλον δὲ τὸ
<span class="lb" data-page="767" data-line="9" id="p767.9"></span>ἐπὶ τούτῳ σύμπαν ἄχρι τῆς πρὸς τὴν ὠμοπλάτην συντάξεως,
<span class="lb" data-page="767" data-line="10" id="p767.10"></span>ἔνθα καὶ πλατύνεταί πως ἀτρέμα. συμπάσης δ’ αὐτῆς
<span class="lb" data-page="767" data-line="11" id="p767.11"></span>τὰ μέσα μέρη κυρτὰ πρὸς τὸ ἐκτός ἐστι; καὶ μᾶλλον
<span class="lb" data-page="767" data-line="12" id="p767.12"></span>ἐν αὐτοῖς, ὅσα πρὸς τὴν ὠμοπλάτην ῥέπει. 
</p>
</section>
<section id="s16" title="Chapter 16">
<p>
<span class="lb" data-page="767" data-line="13" id="p767.13"></span>Τὸ τοῦ βραχίονος ὀστοῦν, ἁπάντων ὀστῶν
<span class="lb" data-page="767" data-line="14" id="p767.14"></span>μέγιστον ὑπάρχον πλὴν τοῦ μηροῦ, διαρθροῦται κατ’ ἄμφω
<span class="lb" data-page="767" data-line="15" id="p767.15"></span>τὰ πέρατα, ἄνω καὶ κάτω. κατὰ μὲν δὴ τὸν ὦμον ἐπίφυσιν
<span class="lb" data-page="767" data-line="16" id="p767.16"></span>ἔχει κεφαλῆς εὐμεγέθους ἐπ’ αὐχένι σμικρῷ. καί τις
<span class="lb" data-page="767" data-line="17" id="p767.17"></span>ἐν αὐτῷ κοιλότης ἐστὶν ὥσπερ τομὴ πλατεῖα κατὰ τὰ
<span class="lb" data-page="767" data-line="18" id="p767.18"></span>πρόσω μέρη, διαιροῦσα τὴν ὅλην κεφαλὴν εἰς δύο μοίρας 
<span class="pb" data-page="768" id="p768"></span>
<span class="lb" data-page="768" data-line="1" id="p768.1"></span>ὁμοίας κονδύλοις. τὸ κάτωθεν δὲ πέρας εἰς κονδύλους
<span class="lb" data-page="768" data-line="2" id="p768.2"></span>ἀνίσους τελευτᾷ. καὶ πρὸς μὲν τὸν ἔξωθεν αὐτῶν ἡ τῆς
<span class="lb" data-page="768" data-line="3" id="p768.3"></span>κερκίδος κεφαλὴ διαρθροῦται, πρὸς δὲ τὸν ἔνδον οὐδὲν
<span class="lb" data-page="768" data-line="4" id="p768.4"></span>ὅλως ὀστοῦν συντέτακται. καὶ διὰ τοῦτο πολὺ μείζων οὗτος
<span class="lb" data-page="768" data-line="5" id="p768.5"></span>φαίνεται τοῦ ἔξω, καί τοι βραχὺ μείζων ὑπάρχων. κοιλότης
<span class="lb" data-page="768" data-line="6" id="p768.6"></span>δὲ ἐν τῷ κάτω πέρατι τοῦ βραχίονός ἐστι, ταῖς κατὰ
<span class="lb" data-page="768" data-line="7" id="p768.7"></span>τὰς τροχηλίας ἐοικυῖα, περὶ ἣν ὁ πῆχυς κινεῖται. ἔνθα δ’
<span class="lb" data-page="768" data-line="8" id="p768.8"></span>ἡ κοιλότης αὕτη τελευτᾷ, κατ’ ἄμφω τὰ μέρη κοιλότης
<span class="lb" data-page="768" data-line="9" id="p768.9"></span>ἐστὶν ἑτέρα καθ’ ἕτερον πέρας, ἡ πρόσω τῆς ὄπισθεν ἐλάττων.
<span class="lb" data-page="768" data-line="10" id="p768.10"></span>ὑποδέχονται δὲ αὗται τὰς κορώνας τοῦ πήχεως, ἐν μὲν
<span class="lb" data-page="768" data-line="11" id="p768.11"></span>ταῖς ἐσχάταις κάμψεσιν ἡ πρόσω τὴν πρόσω, κατὰ δὲ
<span class="lb" data-page="768" data-line="12" id="p768.12"></span>τὰς ἐκτάσεις ἡ ὀπίσω τὴν ὄπισθεν. τὰ δὲ ἄλλα μέρη
<span class="lb" data-page="768" data-line="13" id="p768.13"></span>περιφερής ἐστιν ὁ βραχίων, οὐ μὴν εὐθὺς, οὐδ’ ὅμοιος
<span class="lb" data-page="768" data-line="14" id="p768.14"></span>πάντῃ· κυρτὸς μὲν γὰρ εἴς τε τὸ πρόσω καὶ τὸ ἔξω, σιμὸς
<span class="lb" data-page="768" data-line="15" id="p768.15"></span>δὲ ὄπισθέν τε καὶ ἔνδον ἐστί. 
</p>
</section>
<section id="s17" title="Chapter 17">
<p>
<span class="lb" data-page="768" data-line="16" id="p768.16"></span>Πῆχυς καλεῖται μὲν καὶ ὅλον τὸ μεταξὺ
<span class="lb" data-page="768" data-line="17" id="p768.17"></span>βραχίονος καὶ καρποῦ, καλεῖται δὲ καὶ τὸ ἕτερον ὀστοῦν
<span class="lb" data-page="768" data-line="18" id="p768.18"></span>τῶν ἐν αὐτῷ τὸ μεῖζον, ὕπερ ὑποτέτακται θατέρῳ, τῇ 
<span class="pb" data-page="769" id="p769"></span>
<span class="lb" data-page="769" data-line="1" id="p769.1"></span>κερκίδι προσαγορευομένῃ. αὕτη μὲν οὖν κατὰ τὸ πέρας
<span class="lb" data-page="769" data-line="2" id="p769.2"></span>αὑτῆς τὸ ἄνω περιλαμβάνει τὸν ἔξω τοῦ βραχίονος κόνδυλον
<span class="lb" data-page="769" data-line="3" id="p769.3"></span>ἐπιπολαίῳ κοιλότητι. καὶ ἔστι τῆς διαρθρώσεως ταύτης
<span class="lb" data-page="769" data-line="4" id="p769.4"></span>ἔργον ἐπὶ τὸ πρηνές τε καὶ ὕπτιον ὅλην τὴν χεῖρα περιάγειν.
<span class="lb" data-page="769" data-line="5" id="p769.5"></span>ὁ δὲ πῆχυς δύο ἀποφύσεις ἔχει δυοῖν κορωνῶν,
<span class="lb" data-page="769" data-line="6" id="p769.6"></span>ἐλάττονος μὲν τοῦ πρόσω, μείζονος δὲ θατέρου. τὴν κοιλότητα
<span class="lb" data-page="769" data-line="7" id="p769.7"></span>δὲ αὗται περιλαμβάνουσι τοῦ πήχεως τὴν σιγματοειδῆ,
<span class="lb" data-page="769" data-line="8" id="p769.8"></span>καθ’ ᾗς ἐπιβέβηκεν ἡ τροχιλώδης περιφέρεια τοῦ
<span class="lb" data-page="769" data-line="9" id="p769.9"></span>βραχίονος, ἡ μεταξὺ τῶν κονδύλων αὐτοῦ, καὶ ἔστι ταύτης
<span class="lb" data-page="769" data-line="10" id="p769.10"></span>τῆς διαρθρώσεως ἔργον ἐκτείνειν τε καὶ κάμπτειν ὅλην τὴν
<span class="lb" data-page="769" data-line="11" id="p769.11"></span>χεῖρα. συνδεῖται δὲ καθ’ ἑκάτερον τῶν περάτων ὁ πῆχυς
<span class="lb" data-page="769" data-line="12" id="p769.12"></span>τῇ κερκίδι συνδέσμοις ἰσχυροῖς ἴσως· τοὐν μέσῳ δὲ πάντῃ
<span class="lb" data-page="769" data-line="13" id="p769.13"></span>ἀπ’ ἀλλήλων διεστήκασιν. ἔχει δὲ ἐπίφυσιν ἑκάτερον αὐτῶν
<span class="lb" data-page="769" data-line="14" id="p769.14"></span>κατὰ τὰ πρὸς τῷ καρπῷ μέρη, κυρτὴν μὲν ἔξωθεν, ἔσωθεν
<span class="lb" data-page="769" data-line="15" id="p769.15"></span>δὲ κοίλην· πῆχυς μὲν κατὰ τὸν μικρὸν δάκτυλον,
<span class="lb" data-page="769" data-line="16" id="p769.16"></span>κερκὶς δὲ κατὰ τὸν μέγιστον. ἐμβαίνει δὲ τῇ κοιλότητι
<span class="lb" data-page="769" data-line="17" id="p769.17"></span>ταύτῃ καὶ διαρθροῦται πρὸς αὐτὴν ὁ καρπός. ἐκ περιττοῦ
<span class="lb" data-page="769" data-line="18" id="p769.18"></span>δὲ τῷ πήχει ὑπάρχει καὶ ἡ καλουμένη στυλοειδὴς ἀπόφυσις, 
<span class="pb" data-page="770" id="p770"></span>
<span class="lb" data-page="770" data-line="1" id="p770.1"></span>διαρθρουμένη καὶ αὐτὴ πρὸς τὸν καρπόν. ἀλλὰ
<span class="lb" data-page="770" data-line="2" id="p770.2"></span>ταύτης μὲν ἔργον ἡ εἰς τὰ πλάγια περιφορὰ τοῦ καρποῦ,
<span class="lb" data-page="770" data-line="3" id="p770.3"></span>τῆς δὲ ἑτέρας αἱ κατ’ εὐθὺ, καθ’ ἃς ἐκτείνομέν τε καὶ
<span class="lb" data-page="770" data-line="4" id="p770.4"></span>κάμπτομεν τὴν ἄκραν χεῖρα. 
</p>
</section>
<section id="s18" title="Chapter 18">
<p>
<span class="lb" data-page="770" data-line="5" id="p770.5"></span>
<span class="milestone ed2page" data-n="22" data-unit="ed2page" id="ed2page.22"></span>Ὀκτὼ συντίθησιν ὀστᾶ τὸν καρπὸν,
<span class="lb" data-page="770" data-line="6" id="p770.6"></span>ἐπὶ δύο στίχους συγκείμενα, σκληρὰ πάντα, καὶ σμικρὰ, καὶ
<span class="lb" data-page="770" data-line="7" id="p770.7"></span>ἀμύελα, καὶ πολυειδῆ τὸ σχῆμα. πῇ μὲν γάρ ἐστι κυρτὰ, πῇ
<span class="lb" data-page="770" data-line="8" id="p770.8"></span>δὲ σιμὰ, καὶ πῇ μὲν εὐθέα, πῇ δὲ περιφερῆ. συνδεῖται δὲ
<span class="lb" data-page="770" data-line="9" id="p770.9"></span>πάντα δεσμοῖς νευροχονδρώδεσι, συνηρθρωμένα πρὸς ἄλληλα,
<span class="lb" data-page="770" data-line="10" id="p770.10"></span>καὶ οὐχ, ὥς τινες οἴονται, συμπεφυκότα, κυρτὰ μὲν
<span class="lb" data-page="770" data-line="11" id="p770.11"></span>ἀτρέμα τὴν ἔξωθεν ἐπιφάνειαν ὄντα, κοῖλα δὲ τὴν ἔνδον.
<span class="lb" data-page="770" data-line="12" id="p770.12"></span>ἡ μὲν οὖν ἄνωθεν μοῖρα τοῦ καρποῦ, ἐκ τριῶν ὀστῶν οὖσα,
<span class="lb" data-page="770" data-line="13" id="p770.13"></span>περιφερής πως γινομένη διαρθροῦται πρὸς πῆχύν τε καὶ
<span class="lb" data-page="770" data-line="14" id="p770.14"></span>κερκίδα καὶ τὴν στυλοειδῆ ἀπόφυσιν, πλὴν ὅτι γληνοειδεῖ
<span class="lb" data-page="770" data-line="15" id="p770.15"></span>κοιλότητι βραχείᾳ τὴν στυλοειδῆ. τοῦ πήχεως ἀπόφυσιν
<span class="lb" data-page="770" data-line="16" id="p770.16"></span>περιλαμβάνει τοῦ καρποῦ τὸ κατὰ τὸν μικρὸν δάκτυλον
<span class="lb" data-page="770" data-line="17" id="p770.17"></span>ὀστοῦν. τὸ δὲ μέσον ἐν αὐτοῖς ἐκείνην μάλιστα κατείληφε
<span class="lb" data-page="770" data-line="18" id="p770.18"></span>τὴν χώραν, ἵνα συμβάλλουσιν ἀλλήλοις ὅ τε πῆχυς καὶ ἡ 
<span class="pb" data-page="771" id="p771"></span>
<span class="lb" data-page="771" data-line="1" id="p771.1"></span>κερκίς. τὸ δὲ τρίτον ὑπὸ τῆς κερκίδος περιλαμβάνεται, διφυὲς
<span class="lb" data-page="771" data-line="2" id="p771.2"></span>ὑπάρχον. ἡ δὲ κάτωθεν μοῖρα τοῦ καρποῦ τοῖς τέσσαρσι
<span class="lb" data-page="771" data-line="3" id="p771.3"></span>μὲν ἑαυτῆς ὀστοῖς συνήρθρωται τῷ μετακαρπίῳ, τὸ
<span class="lb" data-page="771" data-line="4" id="p771.4"></span>πέμπτον δὲ ἐποχούμενον ἔχει τοῖς μέρεσιν ἐκείνοις τοῦ καρποῦ,
<span class="lb" data-page="771" data-line="5" id="p771.5"></span>καθ’ ἃ μάλιστά ἐστιν ἡ στυλοειδὴς τοῦ πήχεως
<span class="lb" data-page="771" data-line="6" id="p771.6"></span>ἀπόφυσις. 
</p>
</section>
<section id="s19" title="Chapter 19">
<p>
<span class="lb" data-page="771" data-line="7" id="p771.7"></span>Τὸ μεταξὺ καρποῦ τε καὶ δακτύλων μετακάρπιον
<span class="lb" data-page="771" data-line="8" id="p771.8"></span>ὀνομάζεται, συναρθρούμενον μὲν πρὸς τὸν καρπὸν,
<span class="lb" data-page="771" data-line="9" id="p771.9"></span>διαρθρούμενον δὲ πρὸς τὰς πρώτας τῶν· δακτύλων
<span class="lb" data-page="771" data-line="10" id="p771.10"></span>φάλαγγας, (οὕτω γὰρ καλεῖται τὰ τῶν δακτύλων ὀστᾶ,
<span class="lb" data-page="771" data-line="11" id="p771.11"></span>ἔνιοι δὲ σκυταλίδας ὀνομάζουσιν αὐτὰ,) μόνου τοῦ μεγάλου
<span class="lb" data-page="771" data-line="12" id="p771.12"></span>δακτύλου τῆς πρώτης φάλαγγος αὐτῷ τῷ μετακαρπίῳ διηρθρωμένης
<span class="lb" data-page="771" data-line="13" id="p771.13"></span>ἐκ πλαγίων. ὥσθ’ ἕκαστον τῶν δακτύλων ἐκ
<span class="lb" data-page="771" data-line="14" id="p771.14"></span>τριῶν ὀστῶν συγκεῖσθαι, τῆς προτέρας ἀεὶ φάλαγγος ἐπιβαινούσης
<span class="lb" data-page="771" data-line="15" id="p771.15"></span>τῇ κοιλότητι τῇ κατὰ τὴν ἀρχὴν τῆς ἑπομένης τεταγμένῃ.
<span class="lb" data-page="771" data-line="16" id="p771.16"></span>εὔλογον γὰρ καὶ τὸν μέγαν δάκτυλον ἐκ τριῶν
<span class="lb" data-page="771" data-line="17" id="p771.17"></span>ὀστῶν συγκεῖσθαι λέγειν, καὶ μὴ προσνέμειν τῷ μετακαρπίῳ
<span class="lb" data-page="771" data-line="18" id="p771.18"></span>τὴν πρώτην αὐτοῦ φάλαγγα, κατ’ ἄμφω γε τὰ μέρη ﻿
<span class="pb" data-page="772" id="p772"></span>
<span class="lb" data-page="772" data-line="1" id="p772.1"></span>διηρθρωμένην, ὃ τοῖς μὲν πρώτοις τῶν δακτύλων ὀστοῖς
<span class="lb" data-page="772" data-line="2" id="p772.2"></span>συμβέβηκεν, οὐ μὴν τοῖς τοῦ μετακαρπίου. ὅθεν καὶ τέτταρα
<span class="lb" data-page="772" data-line="3" id="p772.3"></span>μὲν εὐλόγως μόνον ἄν τις φήσειε τὰ τοῦ μετακαρπίου,
<span class="lb" data-page="772" data-line="4" id="p772.4"></span>πεντεκαίδεκα δὲ τῶν πέντε δακτύλων. ὅσοι δὲ τὸ τρίτον
<span class="lb" data-page="772" data-line="5" id="p772.5"></span>ὀστοῦν τοῦ μεγάλου δακτύλου τῷ μετακαρπίῳ προσνέμουσι,
<span class="lb" data-page="772" data-line="6" id="p772.6"></span>τεσσαρακαίδεκα μὲν εἶναί φασι τὰ τῶν δακτύλων, πέντε δὲ
<span class="lb" data-page="772" data-line="7" id="p772.7"></span>τὰ τοῦ μετακαρπίου. 
</p>
</section>
<section id="s20" title="Chapter 20">
<p>
<span class="lb" data-page="772" data-line="8" id="p772.8"></span>Ταῖς ἀπὸ τῶν πλαγίων ἀποφύσεσι ταῖς
<span class="lb" data-page="772" data-line="9" id="p772.9"></span>ὀρθαῖς τε καὶ μεγάλαις τοῦ πλατέος ὀστοῦ συντέτακταί
<span class="lb" data-page="772" data-line="10" id="p772.10"></span>τινα δύο, μηδὲν ἐφ’ ὅλων ἑαυτῶν ὄνομα κείμενον ἔχοντα.
<span class="lb" data-page="772" data-line="11" id="p772.11"></span>τὰ μὲν γὰρ ἄνωθεν αὐτῶν μέρη τὰ πλατέα λαγόνων ὀστᾶ
<span class="lb" data-page="772" data-line="12" id="p772.12"></span>καλεῖται, τὰ δὲ μετὰ τὴν ἐπίβασιν ἔξωθέν τε καὶ κάτωθεν
<span class="lb" data-page="772" data-line="13" id="p772.13"></span>ἰσχίων ὀστᾶ, τὰ δ’ εἰς τὰ πρόσω μέρη ἐντεῦθεν
<span class="lb" data-page="772" data-line="14" id="p772.14"></span>ἀνατεινόμενα λεπτὰ καὶ διατετρημένα καὶ συμφυόμενα
<span class="lb" data-page="772" data-line="15" id="p772.15"></span>κατὰ τὸ πέρας ἀλλήλοις ἥβης ὀστᾶ. κοτύλη δέ ἐστιν ἐν
<span class="lb" data-page="772" data-line="16" id="p772.16"></span>ἑκατέρῳ τῶν ἰσχίων εὐμεγέθης, ἰσχυροτάτῳ συνδέσμῳ συμπεφυκυῖα
<span class="lb" data-page="772" data-line="17" id="p772.17"></span>τῆ τοῦ μηροῦ κεφαλῇ. 
</p>
</section>
<span class="pb" data-page="773" id="p773"></span>
<section id="s21" title="Chapter 21">
<p>
<span class="lb" data-page="773" data-line="1" id="p773.1"></span>
<span class="milestone ed2page" data-n="23" data-unit="ed2page" id="ed2page.23"></span>Τὸ κατὰ τὸν μηρὸν ὀστοῦν μέγιστον
<span class="lb" data-page="773" data-line="2" id="p773.2"></span>μὲν ἁπάντων ἐστὶ τῶν κατὰ τὸ ζῶον, διαρθροῦται δὲ ἄνω μὲν
<span class="lb" data-page="773" data-line="3" id="p773.3"></span>πρὸς ἰσχίον, κάτω δὲ πρὸς κνήμην. καὶ ἄνω μὲν ἐπίφυσιν
<span class="lb" data-page="773" data-line="4" id="p773.4"></span>ἔχει κεφαλῆς ἀκριβῶς περιφεροῦς ἐπ’ αὐχένι προμήκει, πρὸς
<span class="lb" data-page="773" data-line="5" id="p773.5"></span>τὰ ἐντὸς μέρη ῥέποντι, κάτω δὲ εἰς δύο κονδύλους τελευτᾷ,
<span class="lb" data-page="773" data-line="6" id="p773.6"></span>πλατυνόμενον ἠρέμα. καλεῖν δὲ ἔξεστι τοὺς οὕτω μεγάλους
<span class="lb" data-page="773" data-line="7" id="p773.7"></span>κονδύλους κεφαλάς. καὶ μὲν δὴ καὶ συνδεῖται πρὸς τὴν
<span class="lb" data-page="773" data-line="8" id="p773.8"></span>κνήμην, οὐ διὰ ὑμενωδῶν μόνον συνδέσμων, τῶν ἐν κύκλῳ
<span class="lb" data-page="773" data-line="9" id="p773.9"></span>πᾶσαν διάρθρωσιν περιειληφότων, ἀλλὰ καὶ δι’ ἄλλων τριῶν
<span class="lb" data-page="773" data-line="10" id="p773.10"></span>εὐρώστων τε ἅμα καὶ στρογγύλων, ἑνὸς μὲν ἐκ τῶν ἔξωθεν
<span class="lb" data-page="773" data-line="11" id="p773.11"></span>μερῶν ὅλης τῆς διαρθρώσεως παρατεταμένου, τοῦ δευτέρου
<span class="lb" data-page="773" data-line="12" id="p773.12"></span>δὲ ἐκ τῶν ἔσω, τρίτου δὲ ἐν τῷ μεταξὺ τῆς ὀπίσω τε
<span class="lb" data-page="773" data-line="13" id="p773.13"></span>καὶ τῆς ἔσω χώρας. ἔστι δὲ ὅλος ὁ μηρὸς τῷ σχήματι
<span class="lb" data-page="773" data-line="14" id="p773.14"></span>κυρτὸς μὲν ἐν τῷ πρόσω καὶ ἔξω, σιμὸς δὲ ἐν τῷ ὀπίσω
<span class="lb" data-page="773" data-line="15" id="p773.15"></span>καὶ ἔνδον. ἀποφύσεις δὲ ἔχει δύο μικρὰς ὑποκάτω τοῦ αὐχένος,
<span class="lb" data-page="773" data-line="16" id="p773.16"></span>ἃς τροχαντῆρας ὀνομάζουσι, πολλῷ δὲ μείζονα τὴν
<span class="lb" data-page="773" data-line="17" id="p773.17"></span>ἔξωθεν, ἣ γλουτὸς ὀνομάζεται. 
</p>
</section>
<span class="pb" data-page="774" id="p774"></span>
<section id="s22" title="Chapter 22">
<p>
<span class="lb" data-page="774" data-line="1" id="p774.1"></span>Ἡ κνήμη καλεῖται μὲν οὕτω καὶ ὅλον τοῦ
<span class="lb" data-page="774" data-line="2" id="p774.2"></span>σκέλους τὸ μέρος, ὅσον ἐστὶ μεταξὺ τοῦ γόνατος καὶ ἀστραγάλου,
<span class="lb" data-page="774" data-line="3" id="p774.3"></span>καλεῖται δὲ καὶ τὸ μεῖζον ὀστοῦν ἐν αὐτῷ. τέτακται
<span class="lb" data-page="774" data-line="4" id="p774.4"></span>δὲ ἔσωθεν τοῦτο, καὶ πρὸς μόνον αὐτὸ διαρθροῦται
<span class="lb" data-page="774" data-line="5" id="p774.5"></span>ὁ μηρός. τὸ γὰρ ἔξωθεν ὀστοῦν, ἡ περόνη καλουμένη,
<span class="lb" data-page="774" data-line="6" id="p774.6"></span>καὶ τῷ πάχει μὲν ἀπολείπεται τῆς κνήμης συχνῷ, καὶ τῷ
<span class="lb" data-page="774" data-line="7" id="p774.7"></span>μήκει δὲ οὐκ ἐξικνεῖται πρὸς τὸ γόνυ. συναρθροῦται δὲ
<span class="lb" data-page="774" data-line="8" id="p774.8"></span>τῇ κνήμῃ κατ’ ἄμφω τὰ πέρατα· τὰ δὲ ἐν τῷ μέσῳ πάντῃ
<span class="lb" data-page="774" data-line="9" id="p774.9"></span>ἀφεστήκασιν ἀλλήλων. ἀλλ’ ἥ γε κνήμη, καθ’ ἃ τῷ μηρῷ
<span class="lb" data-page="774" data-line="10" id="p774.10"></span>συντέτακται, μεγάλην ἐπίφυσιν ἔχουσα κατὰ τὸ πέρας ἐπιδέχεται
<span class="lb" data-page="774" data-line="11" id="p774.11"></span>τὸν μηρὸν ἐπιβαίνοντα δυοῖν τισὶν ἑαυτῆς κοιλόσησιν.
<span class="lb" data-page="774" data-line="12" id="p774.12"></span>ἐν μέσῳ δὲ τῶν κοιλοτήτων ἐξοχή τις νευροχονδρώδης
<span class="lb" data-page="774" data-line="13" id="p774.13"></span>εἰς τὸ μεταξὺ τῶν κονδύλων ἐμβαίνει, καθάπερ εἰς
<span class="lb" data-page="774" data-line="14" id="p774.14"></span>τομὴν τινα βαθεῖαν. ὅσον δ’ ἄσαρκόν τε καὶ λεπτὸν ἐν
<span class="lb" data-page="774" data-line="15" id="p774.15"></span>τοῖς πρόσω τῆς κνήμης ἐστὶν, ἀντικνήμιον ὀνομάζεται· τὸ
<span class="lb" data-page="774" data-line="16" id="p774.16"></span>δ’ ἑκατέρωθεν αὐτῶν πέρατα, τὰ κατὰ κνήμης καὶ περόνης,
<span class="lb" data-page="774" data-line="17" id="p774.17"></span>σφυρά. τὰ δὲ κυρτὰ πάλιν ἐνταῦθα καὶ παντελῶς 
<span class="pb" data-page="775" id="p775"></span>
<span class="lb" data-page="775" data-line="1" id="p775.1"></span>ἄσαρκα καὶ τῶν ἄλλων ἐκκείμενα καλοῦσιν ἀστραγάλους
<span class="lb" data-page="775" data-line="2" id="p775.2"></span>οἱ πολλοὶ, τοῦ παντὸς ἁμαρτάνοντες. ὁ γὰρ ἀστράγαλος
<span class="lb" data-page="775" data-line="3" id="p775.3"></span>ὑπὸ τούτων ἑκατέρωθεν περιλαμβάνεται, σκεπόμενος πανταχόθεν,
<span class="lb" data-page="775" data-line="4" id="p775.4"></span>ὥστε οὐκ ἂν ἅψαιο αὐτοῦ. πέρατα δέ ἐστι ταῦτα
<span class="lb" data-page="775" data-line="5" id="p775.5"></span>τῶν τῆς κνήμης τε καὶ περόνης ἀποφύσεων, κυρτὰ μὲν
<span class="lb" data-page="775" data-line="6" id="p775.6"></span>ἔξωθεν, ὥσπερ καὶ φαίνεται, κοῖλα δὲ ἔνδον. 
</p>
</section>
<section id="s23" title="Chapter 23">
<p>
<span class="lb" data-page="775" data-line="7" id="p775.7"></span>Κατὰ τῆς τοῦ μηροῦ καὶ τῆς κνήμης διαρθρώσεως
<span class="lb" data-page="775" data-line="8" id="p775.8"></span>ἔξωθεν ὀστοῦν χονδρῶδες ἐπίκειται, περιφερὲς τῷ
<span class="lb" data-page="775" data-line="9" id="p775.9"></span>σχήματι, τὰ κυρτὰ μὲν καὶ οἷον κονδυλώδη τῶν ὑποκειμένων
<span class="lb" data-page="775" data-line="10" id="p775.10"></span>ὀστῶν περιλαμβάνον ἐπιτηδείοις κοιλότησιν, ἐξοχῇ
<span class="lb" data-page="775" data-line="11" id="p775.11"></span>δέ τινι βραχείᾳ τὴν μεταξὺ μηροῦ τε καὶ κνήμης εὐρυχωρίαν
<span class="lb" data-page="775" data-line="12" id="p775.12"></span>καταλαμβάνον. ὀνομάζουσι δὲ τὸ ὀστοῦν τοῦτο τινὲς μὲν
<span class="lb" data-page="775" data-line="13" id="p775.13"></span>ἐπιγονατίδα, τινὲς δὲ μύλην. 
</p>
</section>
<section id="s24" title="Chapter 24">
<p>
<span class="lb" data-page="775" data-line="14" id="p775.14"></span>
<span class="milestone ed2page" data-n="24" data-unit="ed2page" id="ed2page.24"></span>Ὑπὸ τῶν ὀλίγον ἔμπροσθεν εἰρημένων
<span class="lb" data-page="775" data-line="15" id="p775.15"></span>ἀποφύσεων ἐπὶ τοῖς κάτω πέρασι κνήμης τε καὶ
<span class="lb" data-page="775" data-line="16" id="p775.16"></span>περόνης ὁ ἀστράγαλος περιλαμβάνεται, τὸ τέτρωρον
<span class="lb" data-page="775" data-line="17" id="p775.17"></span>αὑτοῦ καλούμενον ἄνω νενευκὸς ἔχων. τῶν δὲ ἄλλων
<span class="lb" data-page="775" data-line="18" id="p775.18"></span>αὐτοῦ μερῶν τὰ μὲν ὀπίσω λεῖα πάντα καὶ μετρίως ἐστὶ 
<span class="pb" data-page="776" id="p776"></span>
<span class="lb" data-page="776" data-line="1" id="p776.1"></span>περιφερῆ, ῥέποντα μᾶλλον ἄνω· τὰ δὲ πρόσω κεφαλῇ
<span class="lb" data-page="776" data-line="2" id="p776.2"></span>σφαιροειδεῖ ἐπ’ αὐχένι προμήκει πεφυκυίᾳ διαρθροῦται
<span class="lb" data-page="776" data-line="3" id="p776.3"></span>πρὸς τὸ ὀστοῦν τὸ καλούμενον σκαφοειδές. ἑκατέρωθεν
<span class="lb" data-page="776" data-line="4" id="p776.4"></span>δὲ ἐκ τῶν δεξιῶν καὶ τῶν ἀριστερῶν εἰς ὀφρυώδεις ἐξοχὰς
<span class="lb" data-page="776" data-line="5" id="p776.5"></span>τελευτῶν ταῖς γενομέναις ὑπὸ κνήμης τε καὶ περόνης κοιλότησι
<span class="lb" data-page="776" data-line="6" id="p776.6"></span>περιλαμβάνεται, τὸ οἷον λεῖον ἑαυτοῦ μέρος ἔσωθεν
<span class="lb" data-page="776" data-line="7" id="p776.7"></span>ἔχων. ὑπόκειται δ’ αὐτῷ τὸ μέγιστον ὀστοῦν τῶν ἐν ποδὶ,
<span class="lb" data-page="776" data-line="8" id="p776.8"></span>καλεῖται δὲ πτέρνα, τὰ μὲν περιφερῆ τοῦ ἀστραγάλου περιλαμβάνουσα,
<span class="lb" data-page="776" data-line="9" id="p776.9"></span>δύο δέ τινας ἐξοχὰς εἰς τὰς ἐπιτηδείους ἐκείνου
<span class="lb" data-page="776" data-line="10" id="p776.10"></span>κοιλότητας ἐναρμόζουσα. καθ’ ἃ δὲ βαίνομεν αὐτῇ,
<span class="lb" data-page="776" data-line="11" id="p776.11"></span>περιφερής ἐστιν ἠρέμα καὶ πλατεῖα· περιφερὴς δὲ κἀκ τῶν
<span class="lb" data-page="776" data-line="12" id="p776.12"></span>ὀπίσω, καὶ πολὺ κατὰ τοῦτο τῆς κνήμης ὑπερβαίνει τὴν
<span class="lb" data-page="776" data-line="13" id="p776.13"></span>εὐθύτητα. τῶν πρόσω δὲ αὐτῆς μερῶν τὸ μὲν κατ’ εὐθὺ
<span class="lb" data-page="776" data-line="14" id="p776.14"></span>τοῦ μεγάλου δακτύλου ὑποβέβληται τῇ κεφαλῇ τοῦ ἀστραγάλου,
<span class="lb" data-page="776" data-line="15" id="p776.15"></span>καὶ οὐδὲν ἑαυτῷ συνταττόμενον ὀστοῦν ἔχει· τὸ
<span class="lb" data-page="776" data-line="16" id="p776.16"></span>δ’ αὖ κατὰ τὸν μικρὸν δάκτυλον πέρας αὐτῆς ὀστῷ τινι
<span class="lb" data-page="776" data-line="17" id="p776.17"></span>συναρθροῦται τῷ κυβοειδεῖ προσαγορευομένῳ. παρατέταται
<span class="lb" data-page="776" data-line="18" id="p776.18"></span>δὲ ἐκ τῶν ἐκτὸς μερῶν τοῦτο τῷ σκαφοειδεῖ. ἀλλ’ ἐκεῖνο 
<span class="pb" data-page="777" id="p777"></span>
<span class="lb" data-page="777" data-line="1" id="p777.1"></span>μὲν κοῖλόν ἐστι, καθ’ ἃ διαρθροῦται πρὸς τὸν ἀστράγαλον,
<span class="lb" data-page="777" data-line="2" id="p777.2"></span>τὸ δὲ κυβοειδὲς τοῦτο κυρτόν. ἐφεξῆς δ’ ἐστὶν
<span class="lb" data-page="777" data-line="3" id="p777.3"></span>ὀστᾶ τρία μικρὰ, συναρθρούμενα τῷ κάτω πέρατι τοῦ
<span class="lb" data-page="777" data-line="4" id="p777.4"></span>σκαφοειδοῦς, οἷς καὶ αὐτοῖς ἔξωθεν συμπαρεκτείνεται τὸ
<span class="lb" data-page="777" data-line="5" id="p777.5"></span>κυβοειδές. καὶ μετὰ ταῦτα τὰ τέτταρα παύεται μὲν ὁ
<span class="lb" data-page="777" data-line="6" id="p777.6"></span>ταρσὸς τοῦ ποδός. 
</p>
</section>
<section id="s25" title="Chapter 25">
<p>
<span class="lb" data-page="777" data-line="7" id="p777.7"></span>Ἄρχεται δὲ τὸ καλούμενον πεδίον, ἐκ
<span class="lb" data-page="777" data-line="8" id="p777.8"></span>πέντε συγκείμενον ὀστῶν, οἷς ἐφεξῆς εἰσιν οἱ δάκτυλοι
<span class="lb" data-page="777" data-line="9" id="p777.9"></span>τοῦ ποδὸς, ἐκ τριῶν δὲ ἅπαντες φαλάγγων ὁμοίως τοῖς
<span class="lb" data-page="777" data-line="10" id="p777.10"></span>κατὰ τὰς χεῖρας συγκείμενοι πλὴν τοῦ μεγάλου δακτύλου·
<span class="lb" data-page="777" data-line="11" id="p777.11"></span>μόνος γὰρ οὗτος ἐν αὐτοῖς ἐκ δυοῖν ὀστοῖν ἐγένετο.
<span class="lb" data-page="777" data-line="12" id="p777.12"></span>συνδέουσι τὰς μὲν τούτων διαρθρώσεις ὑμενώδεις σύνδεσμοι,
<span class="lb" data-page="777" data-line="13" id="p777.13"></span>τὰς δὲ κατὰ τὸν ἀστράγαλόν τε καὶ πτέρναν
<span class="lb" data-page="777" data-line="14" id="p777.14"></span>ἰσχυροί τε πάνυ καί τινες ἐξ αὐτῶν στρογγύλοι τε ἅμα
<span class="lb" data-page="777" data-line="15" id="p777.15"></span>καὶ νευροχονδρώδεις. ταῦτ’ ἀρκεῖν μοι δοκεῖ τοῖς εἰσαγομένοις
<span class="lb" data-page="777" data-line="16" id="p777.16"></span>περὶ ὀστῶν ἐπίστασθαι· καὶ γὰρ ἡ τούτων σύνταξις
<span class="lb" data-page="777" data-line="17" id="p777.17"></span>ὁ σκελετός ἐστιν. εἰ δέ τι κατ’ ἄλλο μόριον ὀστοῦν 
<span class="pb" data-page="778" id="p778"></span>
<span class="lb" data-page="778" data-line="1" id="p778.1"></span>μικρὸν εὑρίσκεται, καθάπερ ἐν καρδίᾳ τε καὶ λάρυγγι, καὶ
<span class="lb" data-page="778" data-line="2" id="p778.2"></span>ῥινὶ, καί τισι τῶν δακτύλων, τὰ σησαμοειδῆ καλούμενα,
<span class="lb" data-page="778" data-line="3" id="p778.3"></span>καὶ εἴ τι τοιοῦτο ἕτερον, οὐκ ἀνάγκη νῦν λέγειν. 
</p>
</section>
</section>
</article>
