<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg094.1st1K-grc1.xml">Adversus ea quae Juliano in Hippocratis Aphorismos enuntiata sunt</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg094.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">18a</span>, <span class="biblScope">5</span>, <span class="biblScope">9</span>, <span class="biblScope">246-299</span>, <span class="date" rel="-">1829</span>
</span>. </span>
<a href="https://catalog.hathitrust.org/Record/009723957">HathiTrust</a>
</span>
</p>
</div>
</header>
<section id="s">
<span class="pb" data-page="18a.246" id="p18a.246"></span>
<section id="s1" title="Chapter 1">
<h1>ΓΑΛΗΝΟΥ ΠΡΟΣ ΤΑ ΑΝΤΕΙΡΗΜΕΝΑ
<br/>ΤΟΙΣ ΙΠΠΟΚΡΑΤΟΥΣ ΑΦΟΡΙΣΜΟΙΣ
<br/>ΥΠΟ ΙΟΥΑΙΑΝΟΥ ΒΙΒΛΙΟΝ.
</h1>
<p>
<span class="lb" data-page="18a.246" data-line="1" id="p18a.246.1"></span>
<span class="milestone ed2page" data-n="376" data-unit="ed2page" id="ed2page.376"></span>Ἄμεινον μὲν ἦν, ὥσπερ οἱ νομοθέται τοὺς ψευδῶς
<span class="lb" data-page="18a.246" data-line="2" id="p18a.246.2"></span>ἐγκαλέσαντας ὁμοίως τιμωροῦνται τοῖς ἐγκληθεῖσιν,
<span class="lb" data-page="18a.246" data-line="3" id="p18a.246.3"></span>εἴπερ ἥλωσαν, οὕτω καὶ τοὺς ἀντιλέγοντας ψευδῶς ὧν οὐκ
<span class="lb" data-page="18a.246" data-line="4" id="p18a.246.4"></span>ἔμαθον ὑπέχειν ἀξίαν ὧν πλημμελοῦσι τιμωρίαν ἐπεὶ δ’
<span class="lb" data-page="18a.246" data-line="5" id="p18a.246.5"></span>οὐκ οἶδ’ ὅπως ὕβρεως μὲν ἐφεῖται δικάζεσθαι, νόμος δ’
<span class="lb" data-page="18a.246" data-line="6" id="p18a.246.6"></span>οὐδεὶς κεῖται περὶ τῶν ψευδῶς ἐγκαλούντων, εἰκότως οἶμαι 
<span class="pb" data-page="18a.247" id="p18a.247"></span>
<span class="lb" data-page="18a.247" data-line="1" id="p18a.247.1"></span>κατὰ τῶν ἀρίστων ἀνδρῶν οἱ σκαιότατοι λέγειν τολμῶσιν.
<span class="lb" data-page="18a.247" data-line="2" id="p18a.247.2"></span>ἐχρῆν γὰρ ὥσπερ ἐν Αἰγύπτῳ πάλαι τῶν κατὰ τὰς τέχνας
<span class="lb" data-page="18a.247" data-line="3" id="p18a.247.3"></span>εὑρισκομένων ἕκαστον ὑπὸ κοινοῦ συνεδρίου τῶν πεπαιδευμένων
<span class="lb" data-page="18a.247" data-line="4" id="p18a.247.4"></span>κριθὲν ἐνεγράφετο στήλαισί τισιν ἀποκειμέναις ἐν
<span class="lb" data-page="18a.247" data-line="5" id="p18a.247.5"></span>ἱεροῖς χωρίοις, οὕτω καὶ παρ’ ἡμῖν εἶναί τι συνέδριον ἀνδρῶν
<span class="lb" data-page="18a.247" data-line="6" id="p18a.247.6"></span>δικαίων τε, ἅμα καὶ πεπαιδευμένων, οἳ δοκιμάζοντες
<span class="lb" data-page="18a.247" data-line="7" id="p18a.247.7"></span>τὰ νέα συγγράμματα θήσουσι μὲν ἐν δημοσίοις χωρίοις
<span class="lb" data-page="18a.247" data-line="8" id="p18a.247.8"></span>τὰ χρηστὰ. διαφθεροῦσι δ’ ὅσα μοχθηρὰ, βέλτιον δ’ ἦν,
<span class="lb" data-page="18a.247" data-line="9" id="p18a.247.9"></span>εἰ μηδὲ τοὔνομα τοῦ γράψαντος ἐφύλαττον, ὥσπερ οὐδ’ ἐν
<span class="lb" data-page="18a.247" data-line="10" id="p18a.247.10"></span>Αἰγύπτῳ τὸ ἀρχαῖον. ἐκωλύθη γὰρ ἂν οὐχ ἥκιστα κἀκ
<span class="lb" data-page="18a.247" data-line="11" id="p18a.247.11"></span>τοῦδε τῶν φιλοτίμων ἡ περὶ δόξαν ἄμετρος σπουδή.
<span class="lb" data-page="18a.247" data-line="12" id="p18a.247.12"></span>
<span class="milestone ed2page" data-n="377" data-unit="ed2page" id="ed2page.377"></span>νῦν δ’ ἐπειδὴ καὶ γράφειν ἔξεστιν ἅπασι καὶ κρίνειν τοῖς
<span class="lb" data-page="18a.247" data-line="13" id="p18a.247.13"></span>ἐπιτυχοῦσιν, εὐδοκιμοῦσι παρὰ τοῖς πολλοῖς οἱ τολμηρότατοι,
<span class="lb" data-page="18a.247" data-line="14" id="p18a.247.14"></span>καθάπερ ὁ Θεσσαλὸς ὧν ἔγραψε λοιδορηθεὶς Ἱπποκράτει
<span class="lb" data-page="18a.247" data-line="15" id="p18a.247.15"></span>καίτοι βιβλίον ἓν συνθεὶς, ἐν ᾧ καθάπερ οἴεται,
<span class="lb" data-page="18a.247" data-line="16" id="p18a.247.16"></span>τοὺς ἀφορισμοὺς ἐξελέγχει δεικνὺς ἐναργῶς ἡμῖν ἑαυτὸν οὐδὲ 
<span class="pb" data-page="18a.248" id="p18a.248"></span>
<span class="lb" data-page="18a.248" data-line="1" id="p18a.248.1"></span>τοὐλάχιστον ἐπιστάμενον τῆς Ἱπποκράτους τέχνης. καίτοι
<span class="lb" data-page="18a.248" data-line="2" id="p18a.248.2"></span>δίκαιόν γε ἦν ἐκμαθόντα πρότερον αὐτὴν οὕτως ἐπιχειρεῖν
<span class="lb" data-page="18a.248" data-line="3" id="p18a.248.3"></span>ἀντιλέγειν, ἣ τοῦτο μὲν ἴσως οὐκ ὀρθῶς εἶπον. οὐ γὰρ ἂν
<span class="lb" data-page="18a.248" data-line="4" id="p18a.248.4"></span>ἐτόλμησε τοῖς ἀληθέσιν ἀντειπεῖν, εἵπερ ἔμαθεν αὐτὴν πλὴν
<span class="lb" data-page="18a.248" data-line="5" id="p18a.248.5"></span>εἰ παντάπασιν ἀναίσχυντός τις ἦν οἷος καὶ ὁ νῦν ἐπὶ τῆς
<span class="lb" data-page="18a.248" data-line="6" id="p18a.248.6"></span>Ἀλεξανδρείας γέγονεν Ἰουλιανὸς, οὖ βίβλους εἶναί φασιν
<span class="lb" data-page="18a.248" data-line="7" id="p18a.248.7"></span>ὀκτὼ καὶ τεσσαράκοντα πρὸς τοὺς Ἱπποκράτους ἀφορισμοὺς,
<span class="lb" data-page="18a.248" data-line="8" id="p18a.248.8"></span>ἐξ ὧν ἔναγχος ἔλαβε τὴν δευτέραν, ἐν ᾗ τὸν ἀφορισμὸν,
<span class="lb" data-page="18a.248" data-line="9" id="p18a.248.9"></span>ὡς οἴεται, ψευδῆ εἶναι τοῦτον· ἐν τῇσι ταραχῇσι τῆς κοιλίης
<span class="lb" data-page="18a.248" data-line="10" id="p18a.248.10"></span>καὶ τοῖσιν ἐμέτοισι τοῖσιν αὐτομάτως γιγνομένοισιν,
<span class="lb" data-page="18a.248" data-line="11" id="p18a.248.11"></span>ἢν μὲν οἷα δεῖ καθαίρεσθαι καθαίρωνται, ξυμφέρει τε καὶ
<span class="lb" data-page="18a.248" data-line="12" id="p18a.248.12"></span>εὐφόρως φέρουσιν, ἢν δὲ μὴ, τοὐναντίον. οὕτω δὴ καὶ κενεαγγείη,
<span class="lb" data-page="18a.248" data-line="13" id="p18a.248.13"></span>ἢν μὲν οἷα δεῖ γίγνεσθαι γίγνηται, συμφέρει τε
<span class="lb" data-page="18a.248" data-line="14" id="p18a.248.14"></span>καὶ εὐφόρως φέρουσι, ἢν δὲ μὴ, τοὐναντίον. χάρις γε τύχῃ
<span class="lb" data-page="18a.248" data-line="15" id="p18a.248.15"></span>τοῦτο ἡμῖν πρῶτον ἐγχειρισαμένῃ τὸ βιβλίον, ὅπως μὴ μάτην
<span class="lb" data-page="18a.248" data-line="16" id="p18a.248.16"></span>ὁ χρόνος τρίβοιτο μακρὸν ἀναγινωσκόντων ὧν ἔγραψε
<span class="lb" data-page="18a.248" data-line="17" id="p18a.248.17"></span>πρὸς τὸν πρῶτον ἀφορισμὸν, ὧν ἑξῆς ἁπάντων ἐστὶ προοίμιον.
<span class="lb" data-page="18a.248" data-line="18" id="p18a.248.18"></span>ἴσως γὰρ ἂν ἠναγκάσθην τι καὶ πρὸς ἐκεῖνα γράψας 
<span class="pb" data-page="18a.249" id="p18a.249"></span>
<span class="lb" data-page="18a.249" data-line="1" id="p18a.249.1"></span>οὐδὲν μέγα δοκεῖν πεποιηκέναι, διὰ τὸ μηδέπω θεωρίας ἰατρικῆς
<span class="lb" data-page="18a.249" data-line="2" id="p18a.249.2"></span>ἅπτεσθαι τὸν λόγον. ἀλλ’ ὅ γε προειρημένος ἀφορισμὸς
<span class="lb" data-page="18a.249" data-line="3" id="p18a.249.3"></span>οὐ περὶ μικρῶν τῆς τέχνης διαλέγεται, συμβουλεύων
<span class="lb" data-page="18a.249" data-line="4" id="p18a.249.4"></span>τὸν ἰατρὸν τῶν αὐτομάτων γιγνομένων κενώσεων, διά
<span class="lb" data-page="18a.249" data-line="5" id="p18a.249.5"></span>τε τῆς ἄνω καὶ κάτω γαστρὸς μιμεῖσθαι τὰς ὠφελούσας,
<span class="lb" data-page="18a.249" data-line="6" id="p18a.249.6"></span>καὶ διδάσκει γε τίνες εἰσὶν αὗται καὶ πῶς αὐτὰς γνωριοῦμεν,
<span class="lb" data-page="18a.249" data-line="7" id="p18a.249.7"></span>ὥσπερ γε καὶ τίνες αἱ βλάπτουσαι σὺν τοῖς οἰκείοις
<span class="lb" data-page="18a.249" data-line="8" id="p18a.249.8"></span>γνωρίσμασιν. εἰ μὲν οὖν ἐμεμαθήκει τὴν τέχνην Ἰουλιανὸς
<span class="lb" data-page="18a.249" data-line="9" id="p18a.249.9"></span>ὑπὸ διδασκάλων Ἱπποκρατείων, οὐκ ἂν ἐτόλμησε τοῖς ἀληθέσιν
<span class="lb" data-page="18a.249" data-line="10" id="p18a.249.10"></span>ἀντιλέγειν. ἐπεὶ δὲ οὔτ’ αὐτὸς οὔθ’ ὁ τῆς τοιαύτης
<span class="lb" data-page="18a.249" data-line="11" id="p18a.249.11"></span>ἐμπληξίας ἡγεμὼν αὐτοῦ Θεσσαλὸς ἐγνώκασι τὴν τῶν Ἀσκληπιαδῶν
<span class="lb" data-page="18a.249" data-line="12" id="p18a.249.12"></span>τέχνην, θαυμαστόν γ’ οὐδὲν ἀγνοεῖν αὐτοὺς ἃ μηδ’
<span class="lb" data-page="18a.249" data-line="13" id="p18a.249.13"></span>οἱ χωρὶς λόγου φάσκοντες ἰατρεύειν ἠγνόησαν. ἀκοῦσαι
<span class="lb" data-page="18a.249" data-line="14" id="p18a.249.14"></span>γοῦν ἐστιν ἐκείνων λεγόντων αὐξηθῆναι μάλιστα τὴν τέχνην
<span class="lb" data-page="18a.249" data-line="15" id="p18a.249.15"></span>ἐκ τῆς μιμητικῆς πείρας. ὅσα γὰρ ἐκ περιπτώσεως γενόμενα
<span class="lb" data-page="18a.249" data-line="16" id="p18a.249.16"></span>τοὺς κάμνοντας ὠφέλησε, ταῦθ’ ἡμεῖς, φασὶ, μιμούμενοι
<span class="lb" data-page="18a.249" data-line="17" id="p18a.249.17"></span>πολλάκις συνεστησάμεθα καὶ διαιρούμενοι ταῦτα
<span class="lb" data-page="18a.249" data-line="18" id="p18a.249.18"></span>φυσικὰ μὲν ὀνομάζουσιν ἐν ἐκ τοῦ σώματος ἡ αἰτία. κατὰ 
<span class="pb" data-page="18a.250" id="p18a.250"></span>
<span class="lb" data-page="18a.250" data-line="1" id="p18a.250.1"></span>τύχην δὲ γίγνεσθαί φασιν ὧν ἔξωθεν, ὥστε μὴ μόνης φύσεως,
<span class="lb" data-page="18a.250" data-line="2" id="p18a.250.2"></span>ἀλλὰ καὶ τύχης εἶναι μιμητικὸν τὸν ἰατρόν. εἴρηται
<span class="lb" data-page="18a.250" data-line="3" id="p18a.250.3"></span>γοῦν ὑπ’ ἐκείνων τῶν ἀνδρῶν ἄλλα τε πολλὰ τῶν κατὰ τύχην
<span class="lb" data-page="18a.250" data-line="4" id="p18a.250.4"></span>ὠφελησάντων παραδείγματα καὶ ὁ τὴν ἐν μετώπῳ
<span class="lb" data-page="18a.250" data-line="5" id="p18a.250.5"></span>φλέβα διακοπεὶς ἐκ τοῦ καταπεσεῖν. ἐπεὶ γὰρ ὁμοίως διακειμένου
<span class="lb" data-page="18a.250" data-line="6" id="p18a.250.6"></span>τὴν αὐτὴν φλέβα τεμεῖν ἐτόλμησαν, φασὶν, ἐλπίδι
<span class="lb" data-page="18a.250" data-line="7" id="p18a.250.7"></span>τῆς αὐτῆς ὠφελείας. ἀλλὰ καὶ γαστὴρ ἀξιολόγως ὑπελθοῦσα
<span class="lb" data-page="18a.250" data-line="8" id="p18a.250.8"></span>φλεγμαινόντων ὀφθαλμῶν, εἶτ’ ὀνήσασα μεγάλως ἐπὶ τὴν
<span class="lb" data-page="18a.250" data-line="9" id="p18a.250.9"></span>τοῦ γενομένου μίμησιν ἡμᾶς προὐτρέψατο. ὡσαύτως δὲ
<span class="lb" data-page="18a.250" data-line="10" id="p18a.250.10"></span>καὶ τοὺς ἰκτεριῶντας ἀθρόα χολωδῶν διαχωρημάτων [ἔμετος]
<span class="lb" data-page="18a.250" data-line="11" id="p18a.250.11"></span>ὤφθη πολλάκις ὠφελοῦσα καὶ τοὺς ὑδεριῶντας ὑδατωδῶν
<span class="lb" data-page="18a.250" data-line="12" id="p18a.250.12"></span>καὶ τοὺς τὸν καλούμενον ἐλέφαντα νοσοῦντας<span class="milestone ed2page" data-n="378" data-unit="ed2page" id="ed2page.378"></span> ἡ
<span class="lb" data-page="18a.250" data-line="13" id="p18a.250.13"></span>τῶν μελανῶν χυμῶν κένωσις, καὶ ἐκ τούτων πρόδηλόν ἐστιν
<span class="lb" data-page="18a.250" data-line="14" id="p18a.250.14"></span>ὅτι καὶ τοῖς ἰατροῖς προσήκει μιμεῖσθαι. καὶ τί δεῖ λέγειν
<span class="lb" data-page="18a.250" data-line="15" id="p18a.250.15"></span>αὐτομάτους κενώσεις, ὅπου καὶ τὰ τῶν διδασκάλων ἔργα
<span class="lb" data-page="18a.250" data-line="16" id="p18a.250.16"></span>μιμούμενοι μανθάνομεν τὴν τέχνην; ἢ Θεσσαλὸν μὲν, ἐὰν
<span class="lb" data-page="18a.250" data-line="17" id="p18a.250.17"></span>διὰ κλύσματος οὗτινος ὑπαγωγοῦ τὴν γαστέρα θεραπεύσῃ
<span class="lb" data-page="18a.250" data-line="18" id="p18a.250.18"></span>τὸν κάμνοντα, μιμητέον ἐστὶ τοὺς τούτου μαθητάς, ἐὰν δ’ ﻿
<span class="pb" data-page="18a.251" id="p18a.251"></span>
<span class="lb" data-page="18a.251" data-line="1" id="p18a.251.1"></span>αὐτομάτως ὑπελθοῦσα τύχῃ, φευκτέον; ἢ τῆς ἐμμήνου καθάρσεως
<span class="lb" data-page="18a.251" data-line="2" id="p18a.251.2"></span>ἐχομένης, ἐὰν αἵματος μέγεθος γένηται τῇ γυναικὶ,
<span class="lb" data-page="18a.251" data-line="3" id="p18a.251.3"></span>κἄπειτα Θεσσαλὸς ἤιοι κινήσας τὴν κάθαρσιν ἢ φλέβα τεμὼν
<span class="lb" data-page="18a.251" data-line="4" id="p18a.251.4"></span>ἰάσηται τὸ πάθος, οὐκ ἂν ἁμάρτοιεν οἱ μαθηταὶ μιμούμενοι
<span class="lb" data-page="18a.251" data-line="5" id="p18a.251.5"></span>τὸν διδάσκαλον, ἐὰν δ’ αὐτομάτως ῥαγέντων τῶν
<span class="lb" data-page="18a.251" data-line="6" id="p18a.251.6"></span>καταμηνίων ἡ κάμνουσα ῥᾳστωνήσῃ, τοῦτο οὐκέτ’ αὐτοὺς
<span class="lb" data-page="18a.251" data-line="7" id="p18a.251.7"></span>μιμητέον; καὶ μὴν οὐδὲν διαφέρει πρὸς τὴν ἑκατέραν μίμησιν
<span class="lb" data-page="18a.251" data-line="8" id="p18a.251.8"></span>ἄν θ’ ὑπὸ τῆς μαίας ἄν θ’ ὑπὸ τοῦ Θεσσαλοῦ κινηθέντων
<span class="lb" data-page="18a.251" data-line="9" id="p18a.251.9"></span>τῶν καταμηνίων ἄν τε καὶ χωρὶς τούτων αὐτομάτως
<span class="lb" data-page="18a.251" data-line="10" id="p18a.251.10"></span>ἐκκριθέντων ἡ κάμνουσα ῥᾳστωνήσῃ. διὰ γάρ τοι
<span class="lb" data-page="18a.251" data-line="11" id="p18a.251.11"></span>τὴν κένωσιν, οὐ διὰ τὸ ποιῆσαι αὐτὴν ἡ ὠφέλεια γίγνεται,
<span class="lb" data-page="18a.251" data-line="12" id="p18a.251.12"></span>καὶ τοῦτο διδάσκων ὁ Ἱπποκράτης ἔγραψε τὸν ἀφορισμὸν
<span class="lb" data-page="18a.251" data-line="13" id="p18a.251.13"></span>ἐκεῖνον· γυναικὶ αἷμα ἐμεούσῃ τῶν καταμηνίων ῥαγέντων
<span class="lb" data-page="18a.251" data-line="14" id="p18a.251.14"></span>λύσις. ὅπως ἂν ῥαγῇ, φησὶ, τὰ καταμήνια<span class="milestone ed1page" data-n="338" data-unit="ed1page" id="ed1page.338"></span> λύσις
<span class="lb" data-page="18a.251" data-line="15" id="p18a.251.15"></span>ἔσται τοῦ παθήματος, εἴτε φυσικῶς εἴτε καὶ ἡμῶν τοῦτο
<span class="lb" data-page="18a.251" data-line="16" id="p18a.251.16"></span>ἐργασαμένων. οὐ γὰρ τὰ ποιῆσαν αἴτιον, ἀλλὰ τὸ γινόμενον
<span class="lb" data-page="18a.251" data-line="17" id="p18a.251.17"></span>ὠφελεῖ τὴν νοσοῦσαν. ἓν μόνον ὑπαρχέτω τοῖς καταμηνίοις
<span class="lb" data-page="18a.251" data-line="18" id="p18a.251.18"></span>τὸ ἀθρόως ἐκκριθῆναι, ὅπως ὁ Ἱπποκράτης ὠνόμασε, 
<span class="pb" data-page="18a.252" id="p18a.252"></span>
<span class="lb" data-page="18a.252" data-line="1" id="p18a.252.1"></span>ῥαγέντων, ἔθος ὂν αὐτῷ τὰς ἀθρόας κενώσεις οὕτω
<span class="lb" data-page="18a.252" data-line="2" id="p18a.252.2"></span>προσαγορεύειν, ὡς εἰ καὶ κατὰ τήνδε τὴν λέξιν εἰρῆσθαι,
<span class="lb" data-page="18a.252" data-line="3" id="p18a.252.3"></span>γυναικὶ αἷμα ἐμεούσῃ τῶν καταμηνίων ἀθρόως ἐκκριθέντων
<span class="lb" data-page="18a.252" data-line="4" id="p18a.252.4"></span>λύσις. ἐπιλείποι δ’ ἄν με ἡ ἡμέρα διερχόμενον ὅσα μιμοῦνται
<span class="lb" data-page="18a.252" data-line="5" id="p18a.252.5"></span>τῶν αὐτομάτως γιγνομένων οἱ ἄνθρωποι, οὐ μὴν
<span class="lb" data-page="18a.252" data-line="6" id="p18a.252.6"></span>οὐδ’ ἀμφισβητεῖ τις ἕτερος, ἀλλ’ ὡς κοινήν ἔννοιαν δέχονται,
<span class="lb" data-page="18a.252" data-line="7" id="p18a.252.7"></span>πλὴν τῶν μιαρῶν σοφιστῶν, ὅσοι περὶ μὲν τὰ τῆς τέχνης
<span class="lb" data-page="18a.252" data-line="8" id="p18a.252.8"></span>ἔργα καὶ τῶν ἰδιωτῶν εἰσι χείρους, ἱκανοὶ δ’ ἀπαναισχυντῆσαι
<span class="lb" data-page="18a.252" data-line="9" id="p18a.252.9"></span>καὶ μακρὰς φλυαρίας συνθεῖναι κατὰ τῶν ἀρίστων
<span class="lb" data-page="18a.252" data-line="10" id="p18a.252.10"></span>ἰατρῶν, οἷος καὶ νῦν γέγονεν Ἰουλιανὸς οὗτος, ὃν οἱ
<span class="lb" data-page="18a.252" data-line="11" id="p18a.252.11"></span>πάντες μὲν ἴσασι μηδεπώποτε τῶν τῆς τέχνης ἔργων μεταχειρισάμενον,
<span class="lb" data-page="18a.252" data-line="12" id="p18a.252.12"></span>ἀναισχύντως δ’ ὑβρίζοντα τοὺς παλαιοὺς
<span class="lb" data-page="18a.252" data-line="13" id="p18a.252.13"></span>ἰατρούς. 
</p>
</section>
<section id="s2" title="Chapter 2">
<p>
<span class="lb" data-page="18a.252" data-line="14" id="p18a.252.14"></span>Ἅ γ’ οὖν ἐτόλμησε γράψαι πρὸς τὸν ἀρτίως εἰρημένον
<span class="lb" data-page="18a.252" data-line="15" id="p18a.252.15"></span>ἀφορισμὸν οὐδ’ εἰπεῖν οἷόν τε πηλίκην ἤτοι γε ἀμαθίαν ἢ
<span class="lb" data-page="18a.252" data-line="16" id="p18a.252.16"></span>ἀναισχυντίαν ἢ τόλμην ἐνδείκνυται, μᾶλλον δ’ εἰ χρὴ 
<span class="pb" data-page="18a.253" id="p18a.253"></span>
<span class="lb" data-page="18a.253" data-line="1" id="p18a.253.1"></span>τἀληθὲς εἰπεῖν καὶ ταῦτα πάντα καὶ τούτων ἔτι πλείω. τάχα
<span class="lb" data-page="18a.253" data-line="2" id="p18a.253.2"></span>μὲν οὖν ἄμεινον ἦν μηδ’ ἀντιλογίας ἀξιοῦν αὐτὰ τῆς διὰ
<span class="lb" data-page="18a.253" data-line="3" id="p18a.253.3"></span>γραμμάτων, μηδ’ ἀπολλύναι τινὰ καὶ πρὸς τοῦτο χρόνον.
<span class="lb" data-page="18a.253" data-line="4" id="p18a.253.4"></span>δεηθέντων δέ μου λιπαρῶς πάνυ πολλῶν φίλων, ὅσα προκομισθέντος
<span class="lb" data-page="18a.253" data-line="5" id="p18a.253.5"></span>μοι τοῦ βιβλίου, καθ’ ὃ τὸν προειρημένον ἀφορισμὸν
<span class="lb" data-page="18a.253" data-line="6" id="p18a.253.6"></span>ἐξελέγχειν Ἰουλιανὸς ἐπεχείρει, διῆλθον ἐν ὑπομνήμασιν
<span class="lb" data-page="18a.253" data-line="7" id="p18a.253.7"></span>αὐτὰ παρασχεῖν, ὑπέμεινα καὶ τοῦτον οὐ σμικρὸν
<span class="lb" data-page="18a.253" data-line="8" id="p18a.253.8"></span>ἆθλον, ἀλλ’ εἰ <span class="milestone ed2page" data-n="379" data-unit="ed2page" id="ed2page.379"></span>χρὴ τἀληθὲς εἰπεῖν, πολὺ μείζω τῶν
<span class="lb" data-page="18a.253" data-line="9" id="p18a.253.9"></span>κατὰ τοὺς αὐτοσχεδίους, οὓς ἡμερῶν ἕξ ἢ πλεόνων ἐποιησάμην,
<span class="lb" data-page="18a.253" data-line="10" id="p18a.253.10"></span>ἐπιδεικνὺς τὸ πλῆθος τῶν λήρων τῶν Ἰουλιανοῦ
<span class="lb" data-page="18a.253" data-line="11" id="p18a.253.11"></span>λόγων, ὧν ἐνέγραψε τῷ βιβλίῳ. κυριώτατον γὰρ ἄν τις
<span class="lb" data-page="18a.253" data-line="12" id="p18a.253.12"></span>εἴποι τοῦτο δὴ τὸ σύνηθες λεγόμενον, ὡς οὐδέν ἐστιν ἀπεραντολογώτερον
<span class="lb" data-page="18a.253" data-line="13" id="p18a.253.13"></span>τἀνθρώπου. Θερσίτης δέ τις μοῦνος ἀμετροεπὴς
<span class="lb" data-page="18a.253" data-line="14" id="p18a.253.14"></span>ἐλάλει, τούτῳ μᾶλλον ἂν ἢ Θερσίτῃ πρέπει, πάντας ὑπερβάλλοντα
<span class="lb" data-page="18a.253" data-line="15" id="p18a.253.15"></span>τοὺς πώποτε γεγονότας ἐν ἀμετροεπίαις. καὶ
<span class="lb" data-page="18a.253" data-line="16" id="p18a.253.16"></span>τοίνυν οἱ παραγενόμενοι τοῖς λόγοις ἀναγινωσκόμενοι αὐτοὺς, 
<span class="pb" data-page="18a.254" id="p18a.254"></span>
<span class="lb" data-page="18a.254" data-line="1" id="p18a.254.1"></span>δύο ταύτας ἔθεντο προσηγορίας τἀνθρώπῳ, τὴν ἀμετροεπίαν
<span class="lb" data-page="18a.254" data-line="2" id="p18a.254.2"></span>καὶ τὴν ἀπραντολογίαν, ὥστ’ οὐκ ἐμοῦ σωφρονίζοντος,
<span class="lb" data-page="18a.254" data-line="3" id="p18a.254.3"></span>ἀλλ’ Ὀδυσσέως τινὸς ἐδεῖτο τοῦ τῷ σκήπτρῳ καθεζομένου.
<span class="lb" data-page="18a.254" data-line="4" id="p18a.254.4"></span>σωφρονίσαι γὰρ τὸν οὕτως ἔμπληκτον οὐδ’ αὐτὸς
<span class="lb" data-page="18a.254" data-line="5" id="p18a.254.5"></span>ὁ τῶν Μουσῶν δύναται χορός. ἐπεὶ τοίνυν ἄκων ἠναγκάσθην
<span class="lb" data-page="18a.254" data-line="6" id="p18a.254.6"></span>γράφειν, ταῦτα δ’ εἰσὶ μοι προοιμίου τινὸς, ὅπως μὴ
<span class="lb" data-page="18a.254" data-line="7" id="p18a.254.7"></span>καταγνωσθῇ ὑπὸ τῶν ἀναγνωσομένων αὐτά. μέλλων γὰρ
<span class="lb" data-page="18a.254" data-line="8" id="p18a.254.8"></span>ἐλέγχειν ἄνθρωπον ἔμπληκτον, ἀμαθῆ, δοξόσοφον, ἐν ἀπαιδεύτοις
<span class="lb" data-page="18a.254" data-line="9" id="p18a.254.9"></span>μειρακίοις ἅπαντι τῷ βίῳ φλυαρήσαντα, παρ’ οἷς
<span class="lb" data-page="18a.254" data-line="10" id="p18a.254.10"></span>ἐξ ὧν ἐβλασφήμει τοὺς παλαιοὺς ἐπίστευσέ τις εἶναι. δέομαι
<span class="lb" data-page="18a.254" data-line="11" id="p18a.254.11"></span>οὖν συγχωρῆσαί μοι κολάσαι τὴν ἀπαιδευσίαν αὐτοῦ
<span class="lb" data-page="18a.254" data-line="12" id="p18a.254.12"></span>λόγοις τραχυτέροις, ὧν οὐκ εἴθισμαι χρῆσθαι. δεινὸν γὰρ
<span class="lb" data-page="18a.254" data-line="13" id="p18a.254.13"></span>εἰ τοῦτον ἐξέσται λοιδορεῖσθαι τῶν παλαιῶν τοῖς ἀρίστοις,
<span class="lb" data-page="18a.254" data-line="14" id="p18a.254.14"></span>ἡμῖν δ’ οὐκ ἐξέσται δι’ ἀποδείξεων ἐναργῶν ἐξελέγχειν αὐτοῦ
<span class="lb" data-page="18a.254" data-line="15" id="p18a.254.15"></span>τὴν ἀπαιδευσίαν. εἰς τοσοῦτον γὰρ ἥκει μεγέθους ὡς
<span class="lb" data-page="18a.254" data-line="16" id="p18a.254.16"></span>οὐδ’ ὅθεν ἄρξηταί τις εὑρεῖν εὐπετές. 
</p>
</section>
<span class="pb" data-page="18a.255" id="p18a.255"></span>
<section id="s3" title="Chapter 3">
<p>
<span class="lb" data-page="18a.255" data-line="1" id="p18a.255.1"></span>Κατὰ μὲν τὴν ἀρχὴν τοῦ βιβλίου τὰ πλείω πρὸς Σαβῖνον
<span class="lb" data-page="18a.255" data-line="2" id="p18a.255.2"></span>ἀποτείνεται καταλιπὼν τὸν Ἱπποκράτην, καὶ τοῦτο
<span class="lb" data-page="18a.255" data-line="3" id="p18a.255.3"></span>μὲν, ὡς ἔοικεν, ἐν ἁπάσῃ ποιεῖ τῇ πραγματείᾳ. καίτοι πρὸς
<span class="lb" data-page="18a.255" data-line="4" id="p18a.255.4"></span>τοὺς Ἱπποκράτους ἀφορισμοὺς ἐπιγράφει αὐτὴν, οὐ πρὸς
<span class="lb" data-page="18a.255" data-line="5" id="p18a.255.5"></span>τὰς Σαβίνου ἐξηγήσεις, εἶτα φλυαρεῖ πολλὰ, καθάπερ ἔθος
<span class="lb" data-page="18a.255" data-line="6" id="p18a.255.6"></span>αὐτῷ, λῆρόν τινα ῥημάτων ἀσαφῶν συντιθεὶς, ὧν εἰ μὲν
<span class="lb" data-page="18a.255" data-line="7" id="p18a.255.7"></span>ἐλέγχειν τις ἐπιχειροῖ, φθάσει πληρώσας βιβλίον μέγιστον,
<span class="lb" data-page="18a.255" data-line="8" id="p18a.255.8"></span>πρὶν ἅψασθαι δόξῃ, συγχωρῶν οὐ λελέχθαι πάντα. γράφοντα
<span class="lb" data-page="18a.255" data-line="9" id="p18a.255.9"></span>μὲν οὖν δυσδιάθετον καὶ τοῦτο, μᾶλλον δ’ ἄπορον
<span class="lb" data-page="18a.255" data-line="10" id="p18a.255.10"></span>ἐσχάτως. ἐν μέντοι τοῖς αὐτοσχεδίοις λόγοις, οὓς πολλάκις
<span class="lb" data-page="18a.255" data-line="11" id="p18a.255.11"></span>ἐποιησάμεθα, παρόντων ἀνδρῶν πεπαιδευμένων ἐπιδέδεικταί
<span class="lb" data-page="18a.255" data-line="12" id="p18a.255.12"></span>τις ἡμῖν εὐπορία, καθ’ ὁμοιότητα τῶν εἰς τοὺς παλαιοὺς
<span class="lb" data-page="18a.255" data-line="13" id="p18a.255.13"></span>ἐξηγήσεων εὑρεθεῖσα· καθάπερ γὰρ ἐκείνων τὸ προβληθὲν
<span class="lb" data-page="18a.255" data-line="14" id="p18a.255.14"></span>βιβλίον ἐν ταῖς δημοσίοις ἐπιδείξεσιν ἐξηγούμεθα. * *
<span class="lb" data-page="18a.255" data-line="15" id="p18a.255.15"></span>* * εἰ δὲ ὁ μεθοδικὸς φαίη λεληθότως φυσικευόμενος,
<span class="lb" data-page="18a.255" data-line="16" id="p18a.255.16"></span>ὅτι μὴ ἀλαζὼν μηδὲ μεγαληγόρος, μηδ’ εἰς μέσον φέρω
<span class="lb" data-page="18a.255" data-line="17" id="p18a.255.17"></span>τὴν ἄνωθεν ῥίζαν τοῦ κεκρυμμένου δόγματος, δύο εἶναι τὰ ﻿
<span class="pb" data-page="18a.256" id="p18a.256"></span>
<span class="lb" data-page="18a.256" data-line="1" id="p18a.256.1"></span>σώματος πάθη. τῷ γὰρ κατὰ φύσιν συνεστῶτι δύο ἂν ἐφεδρεύσειαν
<span class="lb" data-page="18a.256" data-line="2" id="p18a.256.2"></span>τροπαὶ καὶ μεταβολαὶ ἀλλήλαις ἐναντίαι, ἢ συναγομένου
<span class="lb" data-page="18a.256" data-line="3" id="p18a.256.3"></span>πλείω ἢ χεομένου βίᾳ, διανοητὰ ἂν δοκοίη λέγειν,
<span class="lb" data-page="18a.256" data-line="4" id="p18a.256.4"></span>οὐ μὲν διαφυσικευομένοις τοῖς φιλοσόφοις καὶ περὶ τῆς τῶν
<span class="lb" data-page="18a.256" data-line="5" id="p18a.256.5"></span>ὅλων ὕλης διειλεγμένοις, ἀλλ’ ἰατροῖς φυσικοῖς. αὕτη μέν
<span class="lb" data-page="18a.256" data-line="6" id="p18a.256.6"></span>σοι μία ῥῆσίς ἐστι τῶν θαυμαστῶν Ἰουλιανοῦ λόγων, οἷς
<span class="lb" data-page="18a.256" data-line="7" id="p18a.256.7"></span>
<span class="milestone ed2page" data-n="380" data-unit="ed2page" id="ed2page.380"></span>ἀποχωρῶν ὧν ὁ Ἀσκληπιάδης καὶ Θεμίσων καὶ Θεσσαλὸς
<span class="lb" data-page="18a.256" data-line="8" id="p18a.256.8"></span>ἔθεντο στοιχεῖα, ἐπὶ τοὺς προειρημένους ἥκει φιλοσόφους
<span class="lb" data-page="18a.256" data-line="9" id="p18a.256.9"></span>ἀναιροῦντας ἐκ τοῦδε τοῦ κόσμου παντάπασι τὸ κενόν.
<span class="lb" data-page="18a.256" data-line="10" id="p18a.256.10"></span>ἑτέρα δ’ ἐφεξῆς αὐτῆς ἥδε· ἀλλ’ ἐπιχωρήσειν καὶ μήτ’
<span class="lb" data-page="18a.256" data-line="11" id="p18a.256.11"></span>ἐκείνης κατάσχοιμ’ αὐτὸ λοιπὸν τῆς γλώττης, ὡς μὴ εἴποιμι.
<span class="lb" data-page="18a.256" data-line="12" id="p18a.256.12"></span>τί γὰρ ἂν ἐμοὶ τόδε; ἢ ὅτι ταῖσδε ταῖς τροπαῖς, ὥσπερ
<span class="lb" data-page="18a.256" data-line="13" id="p18a.256.13"></span>ἠκολούθησεν ἡ τῶν στοιχείων γένεσις, οὕτω καὶ θερμοῦ φύσις
<span class="lb" data-page="18a.256" data-line="14" id="p18a.256.14"></span>καὶ ψυχροῦ καὶ ὑγροῦ καὶ ξηροῦ. ἐκείνων γὰρ πρώτων
<span class="lb" data-page="18a.256" data-line="15" id="p18a.256.15"></span>τῶν γόνων ἔγγονα ποιήματα ἂν εἴη. ὅρα πῶς ἐν ὑψηλοτάτοις
<span class="lb" data-page="18a.256" data-line="16" id="p18a.256.16"></span>θρόνοις καὶ μετεωροτάτοις καθημένη ἡ μέθοδος ἐλάνθανεν,
<span class="lb" data-page="18a.256" data-line="17" id="p18a.256.17"></span>ἣν ὑπὸ ἐπιεικείας καὶ μετριότητος βουλόμενος λανθάνειν. 
<span class="pb" data-page="18a.257" id="p18a.257"></span>
<span class="lb" data-page="18a.257" data-line="1" id="p18a.257.1"></span>ἐν οὐρανῷ ἔδειξα καὶ ἐξεκάλυψα μόνος καὶ πρῶτος
<span class="lb" data-page="18a.257" data-line="2" id="p18a.257.2"></span>ἐπισκοτοῦν νέφος παραγαγὼν καὶ ἐλευθερώσας. ταῦτ’ οὖν ὁ
<span class="lb" data-page="18a.257" data-line="3" id="p18a.257.3"></span>Ἰουλιανὸς λέγει καὶ τούτων ἑξῆς. ἄλλο τι μὴ νῦν ξυμφεροίμην
<span class="lb" data-page="18a.257" data-line="4" id="p18a.257.4"></span>Ἐπικούρῳ οὐχ ἑλόμενος αὐτοῦ τὰ στοιχεῖα, οὐχ
<span class="lb" data-page="18a.257" data-line="5" id="p18a.257.5"></span>ἑνώσαντι τὴν οὐσίαν. ἐν μὲν δὴ τῷ περὶ τῆς μεθόδου
<span class="lb" data-page="18a.257" data-line="6" id="p18a.257.6"></span>ταῦτά τε καὶ ἄλλα πολλὰ γέγραπται, τὸ βιβλίον ὅλον Ἰουλιανοῦ
<span class="lb" data-page="18a.257" data-line="7" id="p18a.257.7"></span>ἐπιγράφοντος Φίλωνα. δι’ ἄλλου δ’ αὖθις, ἐν ᾧ
<span class="lb" data-page="18a.257" data-line="8" id="p18a.257.8"></span>περὶ τῶν ψυχικῶν καὶ σωματικῶν παθῶν ὁ λόγος ἐστὶν αὐτῷ,
<span class="lb" data-page="18a.257" data-line="9" id="p18a.257.9"></span>γράφει ταυτί· σύμμετρον μὲν δὴ κατάστασιν καὶ μεμετρημένην
<span class="lb" data-page="18a.257" data-line="10" id="p18a.257.10"></span>συναγωγῆς τε καὶ χύσεως ὑποστησάμενοι ἐπὶ
<span class="lb" data-page="18a.257" data-line="11" id="p18a.257.11"></span>τῶν ἀνθρωπείων συγκριμάτων, ὄνομα αὐτῇ ἐθέμεθα ὑγείαν.
<span class="lb" data-page="18a.257" data-line="12" id="p18a.257.12"></span>ἥδε δὲ ἡ μεσότης ὑπὸ τῶν νόσων ἐπιβουλευθεῖσα ἐξ ἀνάγκης
<span class="lb" data-page="18a.257" data-line="13" id="p18a.257.13"></span>πάσχει τὰ σώματα συναγόμενα καὶ σκληρυνόμενα καὶ
<span class="lb" data-page="18a.257" data-line="14" id="p18a.257.14"></span>ξηρότερα γιγνόμενα ἢ χεόμενα καὶ μαλακυνόμενα καὶ
<span class="lb" data-page="18a.257" data-line="15" id="p18a.257.15"></span>ὑγραινόμενα. 
</p>
</section>
<section id="s4" title="Chapter 4">
<p>
<span class="lb" data-page="18a.257" data-line="16" id="p18a.257.16"></span>Αὗται μὲν οὖν αἱ ῥήσεις τοῦ λαμπροτάτου σοφιστοῦ,
<span class="lb" data-page="18a.257" data-line="17" id="p18a.257.17"></span>Ζήνωνι καὶ Ἀριστοτέλει καὶ Πλάτωνι τοὺς μεθοδικοὺς ἰατροὺς 
<span class="pb" data-page="18a.258" id="p18a.258"></span>
<span class="lb" data-page="18a.258" data-line="1" id="p18a.258.1"></span>ἕπεσθαι φάσκοντος. ἡμεῖς δ’ αὖθις ἀναμνήσομεν
<span class="lb" data-page="18a.258" data-line="2" id="p18a.258.2"></span>αὐτῶν ὡς ἕκαστος τούτων τῶν φιλοσόφων ἅμα πολλοῖς τοῖς
<span class="lb" data-page="18a.258" data-line="3" id="p18a.258.3"></span>μετ’ αὐτὸν εὐκρασίαν μὲν ἡγεῖται τὴν ὑγείαν εἶναι θερμοῦ
<span class="lb" data-page="18a.258" data-line="4" id="p18a.258.4"></span>καὶ ψυχροῦ καὶ ὑγροῦ καὶ ξηροῦ. νοσήματα δὲ γίγνεσθαι
<span class="lb" data-page="18a.258" data-line="5" id="p18a.258.5"></span>τὰ γοῦν κατὰ δίαιταν ὑπερβάλλοντος ἑκάστου τῶν εἰρημένων
<span class="lb" data-page="18a.258" data-line="6" id="p18a.258.6"></span>ἢ ἐλλείποντος,<span class="milestone ed1page" data-n="339" data-unit="ed1page" id="ed1page.339"></span> εἶναι δὲ καὶ χυμοὺς ἐν τῷ σώματι,
<span class="lb" data-page="18a.258" data-line="7" id="p18a.258.7"></span>τοὺς μὲν ὑγροὺς καὶ ξηροὺς κατὰ δύναμιν, ἐνίους δὲ
<span class="lb" data-page="18a.258" data-line="8" id="p18a.258.8"></span>θερμοὺς ἢ ψυχροὺς ἀναλογίζοντας νοσήμασιν. οὕτω Πλάτων
<span class="lb" data-page="18a.258" data-line="9" id="p18a.258.9"></span>ἅμα τοῖς ὑπ’ αὐτοῦ πᾶσιν, οὕτως Ἀριστοτέλης ἅμα
<span class="lb" data-page="18a.258" data-line="10" id="p18a.258.10"></span>τοῖς ἐκ τοῦ περιπάτου, οὕτω Ζήνων καὶ Χρύσιππος ἅμα
<span class="lb" data-page="18a.258" data-line="11" id="p18a.258.11"></span>τοῖς ἄλλοις στωϊκοῖς ἐγίνωσκον. Ἰουλιανὸς δ’ οὐδ’ ἀνέγνω
<span class="lb" data-page="18a.258" data-line="12" id="p18a.258.12"></span>τι βιβλίον ὧν εἶπον ἀνδρῶν, οὔθ’ ὅλως ἀκολούθου καὶ μαχομένου
<span class="lb" data-page="18a.258" data-line="13" id="p18a.258.13"></span>σύνεσιν ἔχει, πάντως γὰρ ἂν ᾔσθετο τῇ μὲν ἀναιρούσῃ
<span class="lb" data-page="18a.258" data-line="14" id="p18a.258.14"></span>τὸ κενὸν αἱρέσει ταῦθ’ ἑπόμενα, τοῦθ’ ὑπάρχειν εἰπούσῃ
<span class="lb" data-page="18a.258" data-line="15" id="p18a.258.15"></span>συμμετρίαν μέν τινα πόρων εἶναι τὴν ὑγείαν. ἐν
<span class="lb" data-page="18a.258" data-line="16" id="p18a.258.16"></span>στεγνώσει δὲ καὶ ῥύσει τῶν δι’ αὐτὸ φερομένων συνίστασθαι
<span class="lb" data-page="18a.258" data-line="17" id="p18a.258.17"></span>τὰ κατὰ διαίτην νοσήματα. πότερον οὖν Ἀριστοτέλους
<span class="lb" data-page="18a.258" data-line="18" id="p18a.258.18"></span>καὶ Χρυσίππου καὶ τῶν ἄλλων ἁπάντων περιπατητικῶν 
<span class="pb" data-page="18a.259" id="p18a.259"></span>
<span class="lb" data-page="18a.259" data-line="1" id="p18a.259.1"></span>τε καὶ στωϊκῶν ἑξῆς παραγράψω τὰς ῥήσεις, ἐν αἷς
<span class="lb" data-page="18a.259" data-line="2" id="p18a.259.2"></span>φλέγμα καὶ χολὴν αἰτιῶνται καὶ τὰ πρῶτα νοσήματα τέτταρα
<span class="lb" data-page="18a.259" data-line="3" id="p18a.259.3"></span>ὑπάρχειν <span class="milestone ed2page" data-n="381" data-unit="ed2page" id="ed2page.381"></span>φασὶν, ὥσπερ καὶ τὰ στοιχεῖα τὸ
<span class="lb" data-page="18a.259" data-line="4" id="p18a.259.4"></span>θερμὸν καὶ τὸ ψυχρὸν καὶ τὸ ὑγρὸν καὶ τὸ ξηρόν. ἢ τοῦτο
<span class="lb" data-page="18a.259" data-line="5" id="p18a.259.5"></span>μὲν ὡς ἂν οὐχ ἓν ἢ δύο βιβλία πληρῶσαι δυνάμενον, ἀλλὰ
<span class="lb" data-page="18a.259" data-line="6" id="p18a.259.6"></span>καὶ τρία καὶ τέτταρα καὶ πλείω παραλιπεῖν ἄμεινον, ἀρκεσθῆναι
<span class="lb" data-page="18a.259" data-line="7" id="p18a.259.7"></span>δὲ μόνον τοῖς ὑπὸ Πλάτωνος εἰρημένοις. εἰς οὓς
<span class="lb" data-page="18a.259" data-line="8" id="p18a.259.8"></span>ἅμεινον τοῦτο πρᾶξαι καὶ μὴ συναδολεσχεῖν τὰ πάντα ληρώδει
<span class="lb" data-page="18a.259" data-line="9" id="p18a.259.9"></span>σοφιστῇ. τοσοῦτον μόνον εἰπὼν ὑπὲρ τῶν ἐκ τοῦ
<span class="lb" data-page="18a.259" data-line="10" id="p18a.259.10"></span>περιπάτου τε καὶ τῆς στοᾶς τῶν φιλοσόφων ἀπαλλάξομεν.
<span class="lb" data-page="18a.259" data-line="11" id="p18a.259.11"></span>οὐδὲν ἂν εὑροῖς οὔτ’ Ἀριστοτέλους οὔτε Θεοφράστου βιβλίον,
<span class="lb" data-page="18a.259" data-line="12" id="p18a.259.12"></span>ἐν ᾧ περὶ νοσημάτων ἀναγκασθέντες εἰπεῖν τι θερμοῦ
<span class="lb" data-page="18a.259" data-line="13" id="p18a.259.13"></span>καὶ ψυχροῦ καὶ ὑγροῦ καὶ ξηροῦ μνημονεῦσαι διῆλθον
<span class="lb" data-page="18a.259" data-line="14" id="p18a.259.14"></span>τὸν λόγον, ἀλλὰ καὶ τούτων ἀεὶ μέμνηνται καὶ σὺν αὐτοῖς
<span class="lb" data-page="18a.259" data-line="15" id="p18a.259.15"></span>πολλάκις ἑκατέρας τῆς χολῆς, μελαίνης τε καὶ ξανθῆς, οὐκ
<span class="lb" data-page="18a.259" data-line="16" id="p18a.259.16"></span>ὀλιγάκις δὲ καὶ φλέγματος, οἵ γε τὰς διαφορὰς αὐτῶν διέρχονται,
<span class="lb" data-page="18a.259" data-line="17" id="p18a.259.17"></span>τὸ μὲν ὀξὺ, τὸ δ’ ἁλμυρὸν ἢ ἁλυκὸν, ἄλλο δὲ
<span class="lb" data-page="18a.259" data-line="18" id="p18a.259.18"></span>γλυκὺ προσαγορεύοντες. οὐ μὴν οὐδὲ Χρύσιππος ἑτέρως, 
<span class="pb" data-page="18a.260" id="p18a.260"></span>
<span class="lb" data-page="18a.260" data-line="1" id="p18a.260.1"></span>ἀλλ’ οὕτως ἀεὶ καὶ περὶ νοσημάτων καὶ περὶ τῶν χυμῶν
<span class="lb" data-page="18a.260" data-line="2" id="p18a.260.2"></span>διαλέγεται. εἴ τις ἐθέλοι μόνων τῶν εἰρημένων τριῶν ἀνδρῶν
<span class="lb" data-page="18a.260" data-line="3" id="p18a.260.3"></span>ἐκλέγειν τὰς ῥήσεις, οὐκ ὀλίγα πληρώσει βιβλία, σχολάζων
<span class="lb" data-page="18a.260" data-line="4" id="p18a.260.4"></span>δ’ οὕτως τις ὥσπερ Ἰουλιανὸς ἐπὶ τῆς Ἀλεξανδρείας
<span class="lb" data-page="18a.260" data-line="5" id="p18a.260.5"></span>ἐσχόλαζεν. ἐὰν δὲ καὶ τῶν ἄλλων τῶν στωϊκῶν ἢ περιπατητικῶν
<span class="lb" data-page="18a.260" data-line="6" id="p18a.260.6"></span>ἑκάστου ἐκλέγειν τὰς ῥήσεις, ὅλην βιβλιοθήκην
<span class="lb" data-page="18a.260" data-line="7" id="p18a.260.7"></span>πληρώσει· ἀλλ’ ὥσπερ ἔφην, ἐάσας τούτους, ἀρκεσθήσομαι
<span class="lb" data-page="18a.260" data-line="8" id="p18a.260.8"></span>μόνον τοῦ Πλάτωνος ῥήσεσιν, ἑπομένου κατὰ πάντα τοῖς
<span class="lb" data-page="18a.260" data-line="9" id="p18a.260.9"></span>τοῦ Ἱπποκράτους δόγμασιν. οὐ μὴν οὐδὲ παρὰ τούτων
<span class="lb" data-page="18a.260" data-line="10" id="p18a.260.10"></span>τῶν ἄλλων ἐκλέξας βιβλίων ὄντων πολλῶν, ἀλλ’ ἐξ ἑνὸς ἀρκεσθησόμενος
<span class="lb" data-page="18a.260" data-line="11" id="p18a.260.11"></span>μόνου τοῦ Τιμαίου περιγράφομαι ταῦτα. τὸ
<span class="lb" data-page="18a.260" data-line="12" id="p18a.260.12"></span>δὲ τῶν νόσων ὃ ξυνίσταται, δῆλόν που καὶ παντί. τεττάρων
<span class="lb" data-page="18a.260" data-line="13" id="p18a.260.13"></span>γὰρ ὄντων γενῶν ἐξ ὧν συμπέπηγε τὸ σῶμα, γῆς καὶ
<span class="lb" data-page="18a.260" data-line="14" id="p18a.260.14"></span>ὕδατός τε καὶ πυρὸς καὶ ἀέρος, τούτων ἡ παρὰ τὴν φύσιν
<span class="lb" data-page="18a.260" data-line="15" id="p18a.260.15"></span>πλεονεξία καὶ ἔνδεια καὶ τῆς χώρας μετάστασις ἐξ οἰκείας
<span class="lb" data-page="18a.260" data-line="16" id="p18a.260.16"></span>ἐπ’ ἀλλοτρίαν γινομένη. πυρός τε αὖ καὶ τῶν ἑτέρων, ἐπειδὴ
<span class="lb" data-page="18a.260" data-line="17" id="p18a.260.17"></span>πλέονα γένη ἑνὸς ὄντα τυγχάνει, τὸ μὴ προσῆκον ἕκαστον
<span class="lb" data-page="18a.260" data-line="18" id="p18a.260.18"></span>ἑαυτῷ προσλαμβάνει καὶ πάνθ’ ὅσα τοιαῦτα, εἰ στάσεις ﻿
<span class="pb" data-page="18a.261" id="p18a.261"></span>
<span class="lb" data-page="18a.261" data-line="1" id="p18a.261.1"></span>καὶ νόσους παρέχει. παρὰ φύσιν γὰρ ἑκάστου γιγνομένου
<span class="lb" data-page="18a.261" data-line="2" id="p18a.261.2"></span>καὶ μεθισταμένου, θερμαίνειεν ὅσα ἄν περ πρότερον ψύχηται.
<span class="lb" data-page="18a.261" data-line="3" id="p18a.261.3"></span>ξηρὰ δ’ ὄντα εἰς ὕστερον γίνεται νοτερὰ καὶ κοῦφα
<span class="lb" data-page="18a.261" data-line="4" id="p18a.261.4"></span>δὴ καὶ βαρέα καὶ πάσας πάντη μεταβολὰς δέχεται. ἐν
<span class="lb" data-page="18a.261" data-line="5" id="p18a.261.5"></span>ταύτῃ μὲν οὖν τῇ ῥήσει σαφῶς ὁ Πλάτων ἀκολουθεῖ τῷ
<span class="lb" data-page="18a.261" data-line="6" id="p18a.261.6"></span>Ἱπποκράτει κατὰ πρῶτα στοιχεῖα καὶ τὰς ποιότητας αὐτῶν.
<span class="lb" data-page="18a.261" data-line="7" id="p18a.261.7"></span>ἐν δὲ τοῖς μετὰ ταῦτα καὶ τοὺς χυμούς πως αἰτιώμενος τῶν
<span class="lb" data-page="18a.261" data-line="8" id="p18a.261.8"></span>νοσημάτων ὡδί πως φησί· τὸ δὲ λευκὸν φλέγμα διὰ τὸ τῶν
<span class="lb" data-page="18a.261" data-line="9" id="p18a.261.9"></span>πομφολύγων πνεῦμα χαλεπὸν ἀποληφθὲν, ἔξω δὲ τοῦ σώματος
<span class="lb" data-page="18a.261" data-line="10" id="p18a.261.10"></span>ἀναπνοὰς ἴσχον ἠπιώτερον μὲν, καταποικίλλει δὲ τὸ
<span class="lb" data-page="18a.261" data-line="11" id="p18a.261.11"></span>σῶμα, λεύκας, ἀλφούς τε καὶ τὰ τούτων συγγενῆ νοσήματα
<span class="lb" data-page="18a.261" data-line="12" id="p18a.261.12"></span>ἀποτῖκτον. μετὰ δὲ χολῆς μελαίνης κερασθὲν ἐπὶ τὰς περιόδους
<span class="lb" data-page="18a.261" data-line="13" id="p18a.261.13"></span>τὰς ἐν τῇ κεφαλῇ θειοτάτας οὔσας ἐπισκεδαννύμενον
<span class="lb" data-page="18a.261" data-line="14" id="p18a.261.14"></span>καὶ ξυνταράττον αὐτὰς, καθ’ ὕπνου μὲν ἐὸν πρᾳότερον,
<span class="lb" data-page="18a.261" data-line="15" id="p18a.261.15"></span>ἐγρηγορόσι δὲ ἐπιτιθέμενον δυσαπαλλακτότερον· νόσημα
<span class="lb" data-page="18a.261" data-line="16" id="p18a.261.16"></span>δ’ ἱερᾶς ὂν φύσεως ἐνδικώτατα ἱερὸν λέγεται. καὶ
<span class="lb" data-page="18a.261" data-line="17" id="p18a.261.17"></span>ταύτῃ γε τῇ ῥήσει πάλιν ἐπιφέρον ἑτέραν φησί· φλέγμα δ’
<span class="lb" data-page="18a.261" data-line="18" id="p18a.261.18"></span>ὀξὺ καὶ ἁλμυρὸν, πηγὴ πάντων νοσημάτων ὅσα γίνεται καταῤῥοικὰ, 
<span class="pb" data-page="18a.262" id="p18a.262"></span>
<span class="lb" data-page="18a.262" data-line="1" id="p18a.262.1"></span>διὰ δὲ τοὺς τόπους εἰς οὓς ῥεῖ παντοδαποὺς ὄντας,
<span class="lb" data-page="18a.262" data-line="2" id="p18a.262.2"></span>παντοῖα ὀνόματα εἴληφεν. οὕτω μὲν οὖν ὁ Πλάτων
<span class="lb" data-page="18a.262" data-line="3" id="p18a.262.3"></span>περὶ τοῦ φλέγματος<span class="milestone ed2page" data-n="382" data-unit="ed2page" id="ed2page.382"></span> ἀπεφήνατο καὶ σὺν αὐτῷ μελαίνης
<span class="lb" data-page="18a.262" data-line="4" id="p18a.262.4"></span>χολῆς. ἐφεξῆς δ’ ἄκουσον ἃ λέγει περὶ τῆς ξανθῆς·
<span class="lb" data-page="18a.262" data-line="5" id="p18a.262.5"></span>ὅσα δὲ φλεγμαίνειν λέγεται τοῦ σώματος ἀπὸ τοῦ κάεσθαί
<span class="lb" data-page="18a.262" data-line="6" id="p18a.262.6"></span>τε καὶ φλέγεσθαι, διὰ χολὴν γέγονε πάντα. λαμβάνουσα
<span class="lb" data-page="18a.262" data-line="7" id="p18a.262.7"></span>μὲν οὖν ἀναπνοὴν ἔξω παντοῖα ἀναπέμπει φυσήματα ζέουσα,
<span class="lb" data-page="18a.262" data-line="8" id="p18a.262.8"></span>καθειργνυμένη δὲ ἐντὸς πυρίκαυστα νοσήματα πολλὰ ἐμποιεῖ.
<span class="lb" data-page="18a.262" data-line="9" id="p18a.262.9"></span>μέγιστον δ’ ὅταν αἵματι καθαρῷ συγκερασθεῖσα τὸ τῶν
<span class="lb" data-page="18a.262" data-line="10" id="p18a.262.10"></span>ἰνῶν γένος ἐκ τῆς ἑαυτῶν διαφορῇ τάξεως, αἳ διεσπάρησαν
<span class="lb" data-page="18a.262" data-line="11" id="p18a.262.11"></span>εἰς αἷμα, ἵνα συμμέτρως λεπτότητος ἴσχοι καὶ πάχους καὶ
<span class="lb" data-page="18a.262" data-line="12" id="p18a.262.12"></span>μήτε διὰ θερμότητα, ὡς ὑγρὸν ἐκ μανοῦ τοῦ σώματος
<span class="lb" data-page="18a.262" data-line="13" id="p18a.262.13"></span>ἐκρέοι, μήτ’ αὖ πυκνότερον δυσκίνητον ὂν μόγις ἀντιστρέφοιτο
<span class="lb" data-page="18a.262" data-line="14" id="p18a.262.14"></span>ἐν ταῖς φλεψί. καιρὸν δὴ τούτων ἶνες τῇ τῆς φύσεως
<span class="lb" data-page="18a.262" data-line="15" id="p18a.262.15"></span>γενέσει φυλάττουσιν, ἃς ὅταν τις καὶ τεθνεότος αἵματος
<span class="lb" data-page="18a.262" data-line="16" id="p18a.262.16"></span>ἐν ψύχει τε ὄντος πρὸς ἀλλήλας ξυναγάγοι, διαχεῖται
<span class="lb" data-page="18a.262" data-line="17" id="p18a.262.17"></span>πᾶν τὸ λοιπὸν αἷμα. ἐαθεῖσαι δὲ παχὺ μετὰ τοῦ
<span class="lb" data-page="18a.262" data-line="18" id="p18a.262.18"></span>περιεστῶτος αὐτὸ ψύχους ξυμπηγνύασι. ταύτην δὴ τὴν 
<span class="pb" data-page="18a.263" id="p18a.263"></span>
<span class="lb" data-page="18a.263" data-line="1" id="p18a.263.1"></span>δύναμιν ἐχουσῶν ἰνῶν ἐν αἵματι, χολὴ φύσει παλαιὸν αἷμα
<span class="lb" data-page="18a.263" data-line="2" id="p18a.263.2"></span>γεγονυῖα καὶ πάλιν ἐκ τῶν σαρκῶν εἰς τοῦτο τετηκυῖα, θερμὴ
<span class="lb" data-page="18a.263" data-line="3" id="p18a.263.3"></span>καὶ ὑγρὰ, κατ’ ὀλίγον τὸ πρῶτον ἐμπίπτουσα, πήγνυται
<span class="lb" data-page="18a.263" data-line="4" id="p18a.263.4"></span>διὰ τὴν τῶν ἰνῶν δύναμιν. πηγνυμένη δὲ καὶ βίᾳ κατασβεννυμένη
<span class="lb" data-page="18a.263" data-line="5" id="p18a.263.5"></span>χειμῶνα καὶ τρόμον ἐντὸς παρέχει. πλεῖον
<span class="lb" data-page="18a.263" data-line="6" id="p18a.263.6"></span>δ’ ἐπιῤῥέουσα, τῇ παρ’ αὐτῆς θερμότητι κρατήσασα, τὰς
<span class="lb" data-page="18a.263" data-line="7" id="p18a.263.7"></span>ἶνας εἰς ἀταξίαν ζέσασα διέσωσε. καὶ ἐὰν μὲν ἱκανὴ διὰ
<span class="lb" data-page="18a.263" data-line="8" id="p18a.263.8"></span>τέλους κρατῆσαι γένηται, πρὸς τὸ τοῦ μυελοῦ διαπεράσασα
<span class="lb" data-page="18a.263" data-line="9" id="p18a.263.9"></span>γένος, καίουσα ἔλυσε τὰ τῆς ψυχῆς αὐτόθεν οἷον νεὼς πείσματα,
<span class="lb" data-page="18a.263" data-line="10" id="p18a.263.10"></span>μεθήκε δὲ ἐλευθέραν. ὅταν δὲ ἐλάττων ᾖ, τό τε
<span class="lb" data-page="18a.263" data-line="11" id="p18a.263.11"></span>σῶμα ἀντίσχῃ τηκόμενον, αὐτὴ κρατηθεῖσα ἢ κατὰ πᾶν τὸ
<span class="lb" data-page="18a.263" data-line="12" id="p18a.263.12"></span>σῶμα ἐξέπεσεν ἢ διὰ τῶν φλεβῶν εἰς τὴν κάτω ξυνωσθεῖσα
<span class="lb" data-page="18a.263" data-line="13" id="p18a.263.13"></span>ἢ τὴν ἄνω κοιλίαν, οἷον φυγὰς ἐκ πόλεως στασιασάσης ἐκ
<span class="lb" data-page="18a.263" data-line="14" id="p18a.263.14"></span>τοῦ σώματος ἐκπίπτουσα, διαῤῥοίας καὶ δυσεντερίας καὶ τὰ
<span class="lb" data-page="18a.263" data-line="15" id="p18a.263.15"></span>τοιαῦτα νοσήματα πάντα παρέχετο. ταυτὶ μὲν οὖν ἐν μόνῳ
<span class="lb" data-page="18a.263" data-line="16" id="p18a.263.16"></span>τῷ Τιμαίῳ Πλάτων εἶπεν ἑπόμενος Ἱπποκράτει· τὰ δὲ
<span class="lb" data-page="18a.263" data-line="17" id="p18a.263.17"></span>τῶν ἄλλων αὐτοῦ βιβλίων εἴ τις ἐκλέγοι, πάντα δόξει μιμεῖσθαι
<span class="lb" data-page="18a.263" data-line="18" id="p18a.263.18"></span>μακρολογίας ἕνεκα τὸν Ἰουλιανόν. ἔτι δὲ δὴ μᾶλλον 
<span class="pb" data-page="18a.264" id="p18a.264"></span>
<span class="lb" data-page="18a.264" data-line="1" id="p18a.264.1"></span>εἰ τὰ παρὰ Θεοφράστου καὶ Ἀριστοτέλους καὶ Χρυσίππου
<span class="lb" data-page="18a.264" data-line="2" id="p18a.264.2"></span>καὶ πᾶσι τοῖς περιπατητικοῖς τε καὶ στωϊκοῖς εἰρημένα,
<span class="lb" data-page="18a.264" data-line="3" id="p18a.264.3"></span>περὶ θερμοῦ καὶ ὑγροῦ καὶ ψυχροῦ καὶ ξηροῦ καὶ χολῆς
<span class="lb" data-page="18a.264" data-line="4" id="p18a.264.4"></span>καὶ φλέγματος, ὑγείας τε καὶ νόσου παραγράφῃ σύμπαντα.
<span class="lb" data-page="18a.264" data-line="5" id="p18a.264.5"></span>καὶ γὰρ νῦν ἡγοῦμαι ἤδη τινὰς μέμφεσθαι τοῦ μήκους ἡμῖν
<span class="lb" data-page="18a.264" data-line="6" id="p18a.264.6"></span>τῶν λόγων εἰς ἔλεγχον ἀναισθήτου σοφιστοῦ συγκειμένων.
<span class="lb" data-page="18a.264" data-line="7" id="p18a.264.7"></span>ὃς γὰρ οὐκ ὤκνησεν, ὦ Ζεῦ καὶ θεοὶ, Πλάτωνα μὲν καὶ
<span class="lb" data-page="18a.264" data-line="8" id="p18a.264.8"></span>Ἀριστοτέλην καὶ Ζήνωνα καὶ τοὺς ἀπ’ αὐτῶν φιλοσόφους
<span class="lb" data-page="18a.264" data-line="9" id="p18a.264.9"></span>ἐπαινεῖν, ἐξελέγχειν δὲ τὰ περὶ τῶν τοῦ σώματος στοιχείων
<span class="lb" data-page="18a.264" data-line="10" id="p18a.264.10"></span>ὑφ’ Ἱπποκράτους εἰρημένα, τί ἂν ἐπὶ τῶν πάντων ὁ
<span class="lb" data-page="18a.264" data-line="11" id="p18a.264.11"></span>τοιοῦτος εἰπεῖν αἰδεσθῇ; ἢ ταῦτα μὲν ἀφείσθω. 
</p>
</section>
<section id="s5" title="Chapter 5">
<p>
<span class="lb" data-page="18a.264" data-line="12" id="p18a.264.12"></span>
<span class="milestone ed2page" data-n="383" data-unit="ed2page" id="ed2page.383"></span>Σκέψαι δ’ ἑξῆς ἃ γράφει μὴ συγχωρῶν, ὡς
<span class="lb" data-page="18a.264" data-line="13" id="p18a.264.13"></span>ἔοικε, μηδὲ τοὔνομά τινι σκέψασθαι τῆς φύσεως. ἔστι δ’
<span class="lb" data-page="18a.264" data-line="14" id="p18a.264.14"></span>ἀρχὴ τῆς ῥήσεως ἥδε· οὐδ’ ἂν πείσειαν ἡμᾶς τε ἢ αὐτοὺς
<span class="lb" data-page="18a.264" data-line="15" id="p18a.264.15"></span>ἐπ’ ἀληθείᾳ ὅτι ἴσασι τί ἡ φύσις ἐστὶν, ἣν ἄνω τε 
<span class="pb" data-page="18a.265" id="p18a.265"></span>
<span class="lb" data-page="18a.265" data-line="1" id="p18a.265.1"></span>καὶ κάτω θρυλοῦσι τραγῳδοῦντες<span class="milestone ed1page" data-n="340" data-unit="ed1page" id="ed1page.340"></span> πανταχοῦ ἤτοι
<span class="lb" data-page="18a.265" data-line="2" id="p18a.265.2"></span>θερμὸν ἁπλοῦν ἢ κρᾶμα κἀκ μίξεως ἢ ψυχροῦ οὐσίαν καὶ
<span class="lb" data-page="18a.265" data-line="3" id="p18a.265.3"></span>πνεύματος. κἄπειτα ἑξῆς τούτῳ ἐπιφέρει μὴ πολλὰ συγχωρῶν
<span class="lb" data-page="18a.265" data-line="4" id="p18a.265.4"></span>ἐγγνῶναι φύσεως οὐσίαν, ὥσπερ Ἱπποκράτους γεγραφότος
<span class="lb" data-page="18a.265" data-line="5" id="p18a.265.5"></span>ὄνομα φύσεως ἐν τῷ προκειμένῳ νῦν ἡμῖν ἀφορισμῷ,
<span class="lb" data-page="18a.265" data-line="6" id="p18a.265.6"></span>ἀλλ’ οὐκ ἐν τοῖς αὐτομάτοις γιγνόμενον εἰρηκότος. πόθεν
<span class="lb" data-page="18a.265" data-line="7" id="p18a.265.7"></span>ἐπεισῆλθε τὸ τῆς φύσεως ὄνομα; πόθεν δ’ ἄλλοθεν ἢ ἐκ
<span class="lb" data-page="18a.265" data-line="8" id="p18a.265.8"></span>τῆς συνήθους Ἰουλιανοῦ φλυαρίας ἀφορμὴν παρέξει λόγου
<span class="lb" data-page="18a.265" data-line="9" id="p18a.265.9"></span>μακροῦ, ὃν ἐάν τις ἀναπτύξῃ, προδήλως φωράσει τὸν λῆρον
<span class="lb" data-page="18a.265" data-line="10" id="p18a.265.10"></span>αὐτοῦ. ἐπεὶ τοίνυν ἅπαντες ἰατροὶ τῶν κενώσεων τὰς
<span class="lb" data-page="18a.265" data-line="11" id="p18a.265.11"></span>μὲν ὑπὸ φύσεως, τὰς δ’ ὑπὸ τύχης γίγνεσθαί φασιν, ἐνδεικνύμενοι
<span class="lb" data-page="18a.265" data-line="12" id="p18a.265.12"></span>τὴν αἰτίαν αὐτῶν ἐνίοτε μὲν ἐξ αὐτοῦ τοῦ τῶν
<span class="lb" data-page="18a.265" data-line="13" id="p18a.265.13"></span>καμνόντων ὁρμᾶσθαι σώματος, ἔστι δ’ ὅτ’ ἔξωθεν ἀφορμὴν
<span class="lb" data-page="18a.265" data-line="14" id="p18a.265.14"></span>ταύτην εἶχε περὶ τοῦ ληρῆσαί τι περὶ τοῦ τῆς φύσεως ὀνόματος.
<span class="lb" data-page="18a.265" data-line="15" id="p18a.265.15"></span>ἔστι δ’ ὃ βούλεται λέγειν ἐν κεφαλαίῳ περιλαβόντι
<span class="lb" data-page="18a.265" data-line="16" id="p18a.265.16"></span>τοιόνδε. φυσικὰς κενώσεις οὐδὲ φθέγγεσθαι προσῆκεν,
<span class="lb" data-page="18a.265" data-line="17" id="p18a.265.17"></span>ἀγνοοῦντας ὅ τι ποτ’ ἐστὶν ἡ φύσις. ἀλλ’, ὦ γενναιότατε ﻿
<span class="pb" data-page="18a.266" id="p18a.266"></span>
<span class="lb" data-page="18a.266" data-line="1" id="p18a.266.1"></span>σοφιστῶν οὐδ’ ὅτι ψυχὴν ἔχομεν ἢ αἴσθησιν ἢ νοῦν ἢ λογισμὸν
<span class="lb" data-page="18a.266" data-line="2" id="p18a.266.2"></span>ἢ μνήμην ὁ τοιοῦτος λόγος ἐπιτρέψει γιγνώσκειν,
<span class="lb" data-page="18a.266" data-line="3" id="p18a.266.3"></span>ὡς ἑκάστου γε καὶ τούτων δύσγνωστος ἡ οὐσία. καὶ τί θαυμαστόν;
<span class="lb" data-page="18a.266" data-line="4" id="p18a.266.4"></span>ὅπου γὰρ καὶ τὸν ἥλιον αὐτὸν, ὃν ἐναργέστατα
<span class="lb" data-page="18a.266" data-line="5" id="p18a.266.5"></span>βλέπομεν, οὐκ ἴσμεν ἀκριβῶς ὁποῖός ἐστι τὴν οὐσίαν, ἤ
<span class="lb" data-page="18a.266" data-line="6" id="p18a.266.6"></span>πού τε περὶ φύσεως ἢ ψυχῆς ἢ μνήμης ἤ τινος ἑτέρου
<span class="lb" data-page="18a.266" data-line="7" id="p18a.266.7"></span>τῶν τοιούτων ἑτοίμως ἀποφανούμεθα. ἀλλ’ ὥσπερ καὶ ταῦτα
<span class="lb" data-page="18a.266" data-line="8" id="p18a.266.8"></span>αὐτῶν ὀρθῶς εἰρήκαμεν καὶ οὕτως ὅταν τὴν ἔννοιαν αὐτῶν
<span class="lb" data-page="18a.266" data-line="9" id="p18a.266.9"></span>ἑκάστου καὶ τὴν τῆς ὑπάρξεως διάγνωσιν ἔχωμεν ἐναργῆ,
<span class="lb" data-page="18a.266" data-line="10" id="p18a.266.10"></span>προσθεῖναι χρὴ τῷ λόγῳ. ἅπαν μὲν γὰρ φυτὸν ὑπὸ φύσεως
<span class="lb" data-page="18a.266" data-line="11" id="p18a.266.11"></span>διοικεῖται, πᾶν δὲ ζῶον ὑπὸ φύσεώς τε ἅμα καὶ ψυχῆς.
<span class="lb" data-page="18a.266" data-line="12" id="p18a.266.12"></span>εἴ γε δὴ τὴν μὲν τοῦ τρέφεσθαί τε καὶ αὐξάνεσθαι
<span class="lb" data-page="18a.266" data-line="13" id="p18a.266.13"></span>καὶ τῶν τοιούτων ἔργων αἰτίαν ὀνομάζομεν ἅπαντες ἄνθρωποι
<span class="lb" data-page="18a.266" data-line="14" id="p18a.266.14"></span>φύσιν, τὴν δὲ τῆς αἰσθήσεώς τε καὶ τῆς ἕξεως αὐτῆς
<span class="lb" data-page="18a.266" data-line="15" id="p18a.266.15"></span>κινήσεως ψυχὴν, ὥστ’ οὐδεὶς ἡμῶν οὔτε καταψεύδεται
<span class="lb" data-page="18a.266" data-line="16" id="p18a.266.16"></span>τῶν ἔργων τῆς φύσεως οὔτ’ ἐπειδὴ ταῦτα γιγνώσκει καὶ
<span class="lb" data-page="18a.266" data-line="17" id="p18a.266.17"></span>τὴν οὐσίαν αὐτῆς εὐθὺς οἷός τε, καθάπερ οὐδὲ τὴν τοῦ 
<span class="pb" data-page="18a.267" id="p18a.267"></span>
<span class="lb" data-page="18a.267" data-line="1" id="p18a.267.1"></span>ἡλίου, <span class="milestone ed2page" data-n="384" data-unit="ed2page" id="ed2page.384"></span>ἀλλ’ ἀνατέλλοντα μὲν αὐτὸν ὁρῶμεν ἐναργῶς,
<span class="lb" data-page="18a.267" data-line="2" id="p18a.267.2"></span>ὥσπερ γε καὶ δυόμενον ἅπαντά τε τὸν μεταξὺ τόπον ἀμείβοντα
<span class="lb" data-page="18a.267" data-line="3" id="p18a.267.3"></span>τάξει καὶ χρόνῳ ἀφωρισμένῳ, τὴν δ’ οὐσίαν ὁποῖός
<span class="lb" data-page="18a.267" data-line="4" id="p18a.267.4"></span>τίς ἐστιν ἐπὶ χολῇ ζητοῦμεν. εἰ μὲν οὖν ἀδύνατον ἦν γνῶναι
<span class="lb" data-page="18a.267" data-line="5" id="p18a.267.5"></span>τὰς φυσικὰς ἐκκρίσεις ὁπότε γίνονται, χωρὶς τοῦ προγνῶναι
<span class="lb" data-page="18a.267" data-line="6" id="p18a.267.6"></span>τὴν οὐσίαν αὐτῆς ἐργαζομένης αὐτὰς φύσεως, εἰκότως
<span class="lb" data-page="18a.267" data-line="7" id="p18a.267.7"></span>ἂν δείξας ἐκεῖνος ἄγνωστον, εὐθὺς αὐτῇ συνανῄρηκε
<span class="lb" data-page="18a.267" data-line="8" id="p18a.267.8"></span>τὴν τούτων γνῶσιν. ἐπεὶ δ’ ἐγχωρεῖ κἂν ἐκείνην τις ἀγνοῇ,
<span class="lb" data-page="18a.267" data-line="9" id="p18a.267.9"></span>ταύτας γοῦν γιγνώσκειν, ἐκ περιττοῦ φλυαρεῖ ταῦτα πάνθ’
<span class="lb" data-page="18a.267" data-line="10" id="p18a.267.10"></span>ὁ θαυμασιώτατος Ἰουλιανός. ἡμεῖς γὰρ, ὅταν χωρὶς φαρμάκου
<span class="lb" data-page="18a.267" data-line="11" id="p18a.267.11"></span>καθαίροντος ἔμετος ἢ συχνὴ κάτω γένηται κένωσις,
<span class="lb" data-page="18a.267" data-line="12" id="p18a.267.12"></span>εἴτε δι’ ἐντέρων εἴτε κατὰ τὰς μήτρας, ἅπαντα τὰ τοιαῦτα
<span class="lb" data-page="18a.267" data-line="13" id="p18a.267.13"></span>φύσει τε γεγονέναι φαμὲν ἢ ὑπὸ φύσεως ἢ φυσικῶς. οὐδὲν
<span class="lb" data-page="18a.267" data-line="14" id="p18a.267.14"></span>γὰρ διαφέρει, μιμούμεθά τε φανερῶς ὠφελήσαντες τοὺς κάμνοντας.
<span class="lb" data-page="18a.267" data-line="15" id="p18a.267.15"></span>Ἰουλιανὸς δ’ ἔοικεν οὐδ’ ὃ πάντες ἄνθρωποι λέγουσί
<span class="lb" data-page="18a.267" data-line="16" id="p18a.267.16"></span>τε καθ’ ἑκάστην ἡμέραν καὶ γιγνώσκουσιν, οὐδὲ τοῦτ’
<span class="lb" data-page="18a.267" data-line="17" id="p18a.267.17"></span>ἐπίστασθαι, κατὰ φύσιν μὲν ἔχειν τοὺς ὑγιαίνοντας, παρὰ 
<span class="pb" data-page="18a.268" id="p18a.268"></span>
<span class="lb" data-page="18a.268" data-line="1" id="p18a.268.1"></span>φύσιν δὲ τοὺς νοσοῦντας. εἰ γὰρ οὐκ ἔξεστιν οὐδὲν τῶν
<span class="lb" data-page="18a.268" data-line="2" id="p18a.268.2"></span>τοιούτων ὀνομάτων χρῆσθαι, μὴ πρότερον ἐπισταμένους τῆς
<span class="lb" data-page="18a.268" data-line="3" id="p18a.268.3"></span>φύσεως τὴν οὐσίαν, οὔτε τοὺς ὑγιαίνοντας ὅτι κατὰ φύσιν
<span class="lb" data-page="18a.268" data-line="4" id="p18a.268.4"></span>ἔχουσιν ἐροῦμεν οὔτε τοὺς νοσοῦντας ὅτι παρὰ φύσιν.
<span class="lb" data-page="18a.268" data-line="5" id="p18a.268.5"></span>ἀλλὰ γὰρ εἰ βούλει καὶ τοῦτ’ αὐτῷ δῶμεν ἐκ περιουσίας
<span class="lb" data-page="18a.268" data-line="6" id="p18a.268.6"></span>καὶ συγχωρήσομεν, εἰ μὴ πρότερον εἰδείημιν ὡς ἐκ θερμοῦ
<span class="lb" data-page="18a.268" data-line="7" id="p18a.268.7"></span>καὶ ψυχροῦ καὶ ὑγροῦ καὶ ξηροῦ τὰ σώμαθ’ ἡμῶν συνέστηκεν,
<span class="lb" data-page="18a.268" data-line="8" id="p18a.268.8"></span>ἀμήχανον εἶναι μιμήσασθαι τὰ καλὰ ὑπὸ φύσεως
<span class="lb" data-page="18a.268" data-line="9" id="p18a.268.9"></span>ἢ τύχης γιγνόμενα. τί οὖν κωλύει γιγνώσκειν ἡμᾶς ἀκριβῶς
<span class="lb" data-page="18a.268" data-line="10" id="p18a.268.10"></span>τοῦτο μέχρις ἂν ἡμεῖς τε λέγειν ἔχωμεν ἀπόδειξιν δόγματος,
<span class="lb" data-page="18a.268" data-line="11" id="p18a.268.11"></span>οἵ τ’ ἄριστοι τῶν φιλοσόφων, οὓς καὶ σὺ θαυμάζεις
<span class="lb" data-page="18a.268" data-line="12" id="p18a.268.12"></span>αὐτὸς, ὁμολογῶσιν Ἱπποκράτει τε καὶ ἀλλήλοις, εἰ μή
<span class="lb" data-page="18a.268" data-line="13" id="p18a.268.13"></span>τις τὴν διαφωνίαν ἱκανὸν οἴεται μάρτυρα εἶναι τῆς ἀγνοίας
<span class="lb" data-page="18a.268" data-line="14" id="p18a.268.14"></span>τοῦ δόγματος, ἐξαίφνης ἀπορητικός τις ἀντὶ στωϊκοῦ γεγονώς.
<span class="lb" data-page="18a.268" data-line="15" id="p18a.268.15"></span>εἰ γὰρ δὴ τούτῳ πέπεισαι τῷ λόγῳ, φάσκοντι μηδὲν
<span class="lb" data-page="18a.268" data-line="16" id="p18a.268.16"></span>τῶν διαπεφωνημένων πᾶσι τοῖς φιλοσόφοις εἰς γνῶσιν ἀνθρωπίνην
<span class="lb" data-page="18a.268" data-line="17" id="p18a.268.17"></span>ἀφικέσθαι δύνασθαι, τί δή ποτε οὐ πολὺ πρῶτον 
<span class="pb" data-page="18a.269" id="p18a.269"></span>
<span class="lb" data-page="18a.269" data-line="1" id="p18a.269.1"></span>ἁπάντων ἀπιστεῖς ταῖς καλαῖς σου κοινότησιν, ἃς ἡ κατὰ τὸν
<span class="lb" data-page="18a.269" data-line="2" id="p18a.269.2"></span>οὐρανὸν οἰκοῦσα μέθοδος ἐγέννησεν; ἀλλ’ οὐδεὶς τῶν ἄλλων
<span class="lb" data-page="18a.269" data-line="3" id="p18a.269.3"></span>ἰατρῶν εἶδεν αὐτὰς ἀμυδρῶς, ἐναργῶς δὲ, ὡς νομίζει ὁ
<span class="lb" data-page="18a.269" data-line="4" id="p18a.269.4"></span>Θεσσαλὸς, καὶ τό γε μεῖζον τούτου, ὅτι καίτοι θεασαμένου
<span class="lb" data-page="18a.269" data-line="5" id="p18a.269.5"></span>καὶ δείξαντος αὐτὰς τοῦ Θεσσαλοῦ τῷ λαμπροτάτῳ χορῷ
<span class="lb" data-page="18a.269" data-line="6" id="p18a.269.6"></span>τῶν ἀμφ’ αὐτὸν ἰατρῶν, ὅμως οὐδεὶς οὐδενὶ συνεφώνησαν,
<span class="lb" data-page="18a.269" data-line="7" id="p18a.269.7"></span>ἀλλ’ ἄχρι δεῦρο πολεμοῦσι μείζονα πόλεμον, ὃν Θεσσαλὸς
<span class="lb" data-page="18a.269" data-line="8" id="p18a.269.8"></span>ἐπολέμησε τοῖς συμφοιτηταῖς. εἴπερ οὖν διαφωνία σημεῖόν
<span class="lb" data-page="18a.269" data-line="9" id="p18a.269.9"></span>ἐστι τῆς τῶν πραγμάτων ἀγνοίας, ἁπασῶν πρῶτον ἀπιστητέον
<span class="lb" data-page="18a.269" data-line="10" id="p18a.269.10"></span>ταῖς τοῦ Θεσσαλοῦ κοινότησι, ὅσον καὶ πλείστη γε περὶ αὐτῶν
<span class="lb" data-page="18a.269" data-line="11" id="p18a.269.11"></span>ἐστιν ἡ διαφωνία. τὸ μέντοι γε τὴν τοῦ σώματος ἡμῶν
<span class="lb" data-page="18a.269" data-line="12" id="p18a.269.12"></span>φύσιν ἤτοι γε ἐξ ἀέρος καὶ πυρὸς καὶ ὕδατος καὶ γῆς ἢ
<span class="lb" data-page="18a.269" data-line="13" id="p18a.269.13"></span>ἐξ ὑγροῦ καὶ ξηροῦ καὶ θερμοῦ καὶ ψυχροῦ συμμέτρως ἀλλήλοις
<span class="lb" data-page="18a.269" data-line="14" id="p18a.269.14"></span>κεκραμένων γεγονέναι διαπεφώνηται μὲν, ἀλλ’ οὐκ
<span class="lb" data-page="18a.269" data-line="15" id="p18a.269.15"></span>εἰς τοσοῦτον, ὅσον αἱ Θεσσαλοῦ κοινότητες, εἴ γε καὶ Πλάτων
<span class="lb" data-page="18a.269" data-line="16" id="p18a.269.16"></span>καὶ Ζήνων, Ἀριστοτέλης τε καὶ Θεόφραστος, Εὔδημός
<span class="lb" data-page="18a.269" data-line="17" id="p18a.269.17"></span>τε καὶ Κλεάνθης καὶ Χρύσιππος ἅμα πολλοῖς φιλοσόφοις, 
<span class="pb" data-page="18a.270" id="p18a.270"></span>
<span class="lb" data-page="18a.270" data-line="1" id="p18a.270.1"></span>
<span class="milestone ed2page" data-n="385" data-unit="ed2page" id="ed2page.385"></span>ὧν οἱ μὲν στωϊκοὺς, οἱ δὲ περιπατητικοὺς, οἱ
<span class="lb" data-page="18a.270" data-line="2" id="p18a.270.2"></span>δὲ Πλατωνικοὺς ἑαυτοὺς ὠνόμασαν, ὁμολογοῦσιν ἀμφ’ αὐτάς·
<span class="lb" data-page="18a.270" data-line="3" id="p18a.270.3"></span>αἱ δ’ ὑπὸ Θεσσαλοῦ κοινότητες εἰρημέναι, τοσούτου
<span class="lb" data-page="18a.270" data-line="4" id="p18a.270.4"></span>δέουσιν ἀρέσκειν τοῖς ἄλλοις ἰατροῖς, ὥστ’ οὐδ’ αὐταὶ τούτοις
<span class="lb" data-page="18a.270" data-line="5" id="p18a.270.5"></span>ὁμολογοῦνται τοῖς ἀμεθόδοις μὲν ὄντως, ὀνόματι δὲ
<span class="lb" data-page="18a.270" data-line="6" id="p18a.270.6"></span>σεμνῷ τῷ τῆς μεθόδου, καθάπερ τινὶ προβλήματι κεχρημένοις.
<span class="lb" data-page="18a.270" data-line="7" id="p18a.270.7"></span>οὔτε γάρ Ἱπποκράτης οὔτε Διοκλῆς οὔτε Πλειστόνικος
<span class="lb" data-page="18a.270" data-line="8" id="p18a.270.8"></span>οὔτε Πραξαγόρας οὔτε Μνησίθεος οὔτε Φιλότιμος
<span class="lb" data-page="18a.270" data-line="9" id="p18a.270.9"></span>οὔτε Ἐρασίστρατος οὔτε Ἡρόφιλος οὔτε ἄλλος τις ἰατρὸς
<span class="lb" data-page="18a.270" data-line="10" id="p18a.270.10"></span>οὔτε λογικὸς οὔτ’ ἐμπειρικὸς ἠρέσθη ταῖς Θεσσαλοῦ κοινότησι.
<span class="lb" data-page="18a.270" data-line="11" id="p18a.270.11"></span>καὶ μὴν εἰ χρὴ παραβαλεῖν ἀλλήλαις τὰς διαφωνίας,
<span class="lb" data-page="18a.270" data-line="12" id="p18a.270.12"></span>οὐ μικρῷ τινι προὔχουσαν εὑρήσεις τὴν περὶ τοῦ
<span class="lb" data-page="18a.270" data-line="13" id="p18a.270.13"></span>Θεσσαλοῦ κοινότητα. τριῶν γὰρ οὐσῶν ἐν ἰατρικῇ κατὰ
<span class="lb" data-page="18a.270" data-line="14" id="p18a.270.14"></span>γένος αἱρέσεων, ὡς αὐτοὶ λέγουσιν, ὅταν οἵ τ’ ἀπὸ τῆς ἐμπειρίας
<span class="lb" data-page="18a.270" data-line="15" id="p18a.270.15"></span>ὄντες οἵ τε δογματίζοντες ἀναιρῶσι τὰς Θεσσαλοῦ
<span class="lb" data-page="18a.270" data-line="16" id="p18a.270.16"></span>κοινότητας, οὐ μικράν τινα χρὴ νομίζειν τὴν τοιαύτην διαφωνίαν,
<span class="lb" data-page="18a.270" data-line="17" id="p18a.270.17"></span>ἀνυπέρβλητον τὸ μέγεθος αὐτῆς γίγνεται, μήτ’ αὐτοῦ ﻿
<span class="pb" data-page="18a.271" id="p18a.271"></span>
<span class="lb" data-page="18a.271" data-line="1" id="p18a.271.1"></span>τοῦ γεννήσαντος τὰς κοινότητας Θεμίσωνος μήτε τῶν ἀπ’
<span class="lb" data-page="18a.271" data-line="2" id="p18a.271.2"></span>αὐτοῦ μηδενὸς, ἀλλὰ μήτε τῶν ἀμεθόδων Θεσσαλείων μηδενὸς
<span class="lb" data-page="18a.271" data-line="3" id="p18a.271.3"></span>φυλάξαντος αὐτάς. οὐδεὶς γοῦν ἐστιν ὃς οὐκ ἤτοι
<span class="lb" data-page="18a.271" data-line="4" id="p18a.271.4"></span>προσέθηκεν αὐταῖς ἄλλο ἢ ἀφεῖλεν ἢ μετεκόσμησέ πως. καίτοι
<span class="lb" data-page="18a.271" data-line="5" id="p18a.271.5"></span>γε οὐδ’ εἰ πάντες οὗτοι συνεφώνουν ἀλλήλοις, οὐδ’
<span class="lb" data-page="18a.271" data-line="6" id="p18a.271.6"></span>οὕτω σμικρά τις ἦν ἡ διαφωνία πρὸς τοὺς ἄλλους αὐτοῖς.
<span class="lb" data-page="18a.271" data-line="7" id="p18a.271.7"></span>ὁπότε δ’ ἐπ’ ἐκείνοις ἅπασιν οὐδ’ αὐτοὶ συμφέρονται, μόνος
<span class="lb" data-page="18a.271" data-line="8" id="p18a.271.8"></span>οὖν ἀπολείπεται ὁ Θεσσαλὸς ἔχων οὐδένα, πρὶν ἄχρι λόγου
<span class="lb" data-page="18a.271" data-line="9" id="p18a.271.9"></span>τοῦτον τὸν Ἰουλιανόν. ἔργῳ μὲν γὰρ ἐδείχθη καὶ οὗτος
<span class="lb" data-page="18a.271" data-line="10" id="p18a.271.10"></span>ἐναντιώτατα λέγων αὐτῷ καὶ ὅστις περὶ τούτου πεισθῆναι
<span class="lb" data-page="18a.271" data-line="11" id="p18a.271.11"></span>βούλεται, τοῖς περὶ τῆς μεθοδικῆς αἱρέσεως ὑπομνήμασιν
<span class="lb" data-page="18a.271" data-line="12" id="p18a.271.12"></span>ἡμῶν ἐντυχέτω. ἀλλὰ καίτοι μόνος ὁ Θεσσαλὸς εἰ
<span class="lb" data-page="18a.271" data-line="13" id="p18a.271.13"></span>φαίη τοῖς ὑπὲρ ἀληθείας ἀγωνιζομένοις ἀπόδειξιν εἶναι τὸ
<span class="lb" data-page="18a.271" data-line="14" id="p18a.271.14"></span>κριτήριον καὶ συμφωνίαν τῶν τοῖς ἄλλοις δοκούντων, οὐδεὶς
<span class="lb" data-page="18a.271" data-line="15" id="p18a.271.15"></span>αὐτοῦ καταγνώσεται, εἶτα Θεσσαλοῦ μὲν οὐ προκαταγινώσκομεν,
<span class="lb" data-page="18a.271" data-line="16" id="p18a.271.16"></span>ἅπασι τοῖς ἄλλοις διαφωνοῦντος Ἱπποκράτους, ᾧ
<span class="lb" data-page="18a.271" data-line="17" id="p18a.271.17"></span>πρὸς τοῖς ἀρίστοις ἰατροῖς οἱ κράτιστοι τῶν <span class="milestone ed1page" data-n="341" data-unit="ed1page" id="ed1page.341"></span>φιλοσόφων
<span class="lb" data-page="18a.271" data-line="18" id="p18a.271.18"></span>μαρτυροῦσιν, ἀπιστήσομεν δ’ ἐκ μόνης διαφωνίας; 
<span class="pb" data-page="18a.272" id="p18a.272"></span>
<span class="lb" data-page="18a.272" data-line="1" id="p18a.272.1"></span>τίς ἂν τοῦτον ἀνασχέσθαι δύναται; τίς περιμεῖναι τῷ λόγῳ
<span class="lb" data-page="18a.272" data-line="2" id="p18a.272.2"></span>τοιούτῳ; τίς οὐκ ἂν ἀλγήσειεν ἀπολλὺς τὸν χρόνον εἰς ἀντιλογίαν
<span class="lb" data-page="18a.272" data-line="3" id="p18a.272.3"></span>ἀνθρώπου, μήθ’ ὧν αὐτὸς εἶπε μεμνημένου μήθ’
<span class="lb" data-page="18a.272" data-line="4" id="p18a.272.4"></span>ὧν γράφει συνιέντος; ἀλλὰ αὐτὸ δὴ τοῦτο τὸ κατὰ τὴν παροιμίαν
<span class="lb" data-page="18a.272" data-line="5" id="p18a.272.5"></span>ὅ τι περ ἂν ἐπὶ γλῶτταν ἔλθοι φλυαροῦντος. 
</p>
</section>
<section id="s6" title="Chapter 6">
<p>
<span class="lb" data-page="18a.272" data-line="6" id="p18a.272.6"></span>Ἀλλὰ γὰρ ἐάσαντες ἤδη καὶ ταῦτα τῶν ἑξῆς εἰρημένων
<span class="lb" data-page="18a.272" data-line="7" id="p18a.272.7"></span>ἀκούσωμεν αὐτῷ καὶ πρώτης γε τῆς ῥήσεως, ἐν ᾗ φησι
<span class="lb" data-page="18a.272" data-line="8" id="p18a.272.8"></span>τὸν προκείμενον ἀφορισμὸν ῥίζαν τε καὶ πηγὴν ἔχειν τὸ ὅτι
<span class="lb" data-page="18a.272" data-line="9" id="p18a.272.9"></span>πλῆθος ὑγρῶν τῶν <span class="milestone ed2page" data-n="386" data-unit="ed2page" id="ed2page.386"></span>νοσημάτων ἐστὶ συνεκτικὸν αἴτιον.
<span class="lb" data-page="18a.272" data-line="10" id="p18a.272.10"></span>ἄμεινον ἴσως κἀνταῦθα παραγράψαι τὴν ῥῆσιν ὅλην
<span class="lb" data-page="18a.272" data-line="11" id="p18a.272.11"></span>αὐτοῖς ὀνόμασι. γέγραπται δ’ οὕτως ὑπ’ αὐτοῦ αὐτίκα ὧδέ
<span class="lb" data-page="18a.272" data-line="12" id="p18a.272.12"></span>πως εἰρημένον. καιρὸς γὰρ ἤδη ἐπὶ τὴν ἐξ εὐθείας παρελθεῖν
<span class="lb" data-page="18a.272" data-line="13" id="p18a.272.13"></span>ἀντίῤῥησιν. ἐν τῇσι ταραχῇσι τῆς κοιλίης, ὡς τὸ
<span class="lb" data-page="18a.272" data-line="14" id="p18a.272.14"></span>παραλειπόμενον τοῦ ἀφορισμοῦ ἅπαν ῥίζαν τε καὶ πηγὴν 
<span class="pb" data-page="18a.273" id="p18a.273"></span>
<span class="lb" data-page="18a.273" data-line="1" id="p18a.273.1"></span>ἔχειν τὸ ὅτι πλῆθος ὑγρῶν νοσοποιεῖ τὰ σώματα, κατὰ
<span class="lb" data-page="18a.273" data-line="2" id="p18a.273.2"></span>ἔννοιαν συνεκτικοῦ αἰτίου, ὅθεν ἀποδεδειγμένον τὸ οὐκ ἐν
<span class="lb" data-page="18a.273" data-line="3" id="p18a.273.3"></span>ὑγροῖς εἶναι αἴτια τῶν παθῶν, ψευδὴς γὰρ ἡ δόξα συναποδέδεικται
<span class="lb" data-page="18a.273" data-line="4" id="p18a.273.4"></span>καὶ ἡ τοῦ ἀφορισμοῦ μοχθηρία, ὅτι ἀδήλῳ
<span class="lb" data-page="18a.273" data-line="5" id="p18a.273.5"></span>σπέρματι ἕπονται ψεύδη. αὕτη μὲν ἡ ῥῆσις αὐτοῦ· κάλλιστον
<span class="lb" data-page="18a.273" data-line="6" id="p18a.273.6"></span>δ’ ἦν, εἴπερ ἀνεχώρει γενέσθαι θέατρόν τι πληρώσαντας,
<span class="lb" data-page="18a.273" data-line="7" id="p18a.273.7"></span>μὴ τοιοῦτον οἷον ὁ Θεσσαλὸς ὑποθέμενος ἐστεφάνωσεν
<span class="lb" data-page="18a.273" data-line="8" id="p18a.273.8"></span>ἑαυτὸν ἐν τοῖς ληρώδεσι βιβλίοις, ἀλλ’ ὄντος μεστοῦ
<span class="lb" data-page="18a.273" data-line="9" id="p18a.273.9"></span>ἀνδρῶν πεπαιδευμένων, ἐρέσθαι τὸν Ἰουλιανὸν, ὁποίας ὁρμώμενος
<span class="lb" data-page="18a.273" data-line="10" id="p18a.273.10"></span>ἀποδεικτικῆς μεθόδου τὸν εἰρημένον ὑπ’ αὐτοῦ
<span class="lb" data-page="18a.273" data-line="11" id="p18a.273.11"></span>ἀληθῆ λόγον νομίζει. γενήσεται γὰρ, εἴ τις ἑρμηνεύσει αὐτὸν,
<span class="lb" data-page="18a.273" data-line="12" id="p18a.273.12"></span>ἐν ᾧ προσήκει τοιόσδε· τοῖς ἡγουμένοις ἐπὶ ταῖς κενώσεσιν
<span class="lb" data-page="18a.273" data-line="13" id="p18a.273.13"></span>ὠφελεῖσθαι τοὺς κάμνοντας ἀναγκαῖόν ἐστι συνεκτικὸν
<span class="lb" data-page="18a.273" data-line="14" id="p18a.273.14"></span>αἴτιον ὑποθέσθαι τῶν νόσων πλῆθος. εἰ δ’ ἀληθής
<span class="lb" data-page="18a.273" data-line="15" id="p18a.273.15"></span>ἐστιν ὁ λόγος οὗτος, ἡδέως ἂν ὡς ἐπαίδευσα θεάτρου
<span class="lb" data-page="18a.273" data-line="16" id="p18a.273.16"></span>πεπαιδευμένων ἀνδρῶν, ἵνα κἂν ἐκ τοῦ πλήθους αὐτῶν αἴσθηταί
<span class="lb" data-page="18a.273" data-line="17" id="p18a.273.17"></span>ποτε τῆς ἐμπληξίας ὁ ληρώδης Ἰουλιανός. ἐκ μὲν
<span class="lb" data-page="18a.273" data-line="18" id="p18a.273.18"></span>γὰρ αὐτῶν τῶν λεγομένων ἀδύνατον αἰσθέσθαι τοιούτῳ γε 
<span class="pb" data-page="18a.274" id="p18a.274"></span>
<span class="lb" data-page="18a.274" data-line="1" id="p18a.274.1"></span>ὄντι. τοιοῦτος γάρ ἐστιν, οἷον ἑαυτὸν ἐνδείκνυσι διὰ τῶν
<span class="lb" data-page="18a.274" data-line="2" id="p18a.274.2"></span>γραμμάτων, ἀλλ’ ὡς ἐν τῷ θεάτρῳ καλῶς ἐγχειρήσει ταῦτα
<span class="lb" data-page="18a.274" data-line="3" id="p18a.274.3"></span>καὶ νῦν ἐρῶ. ἡ τῶν Θεσσαλείων ὄνων ἀγέλη φλεβοτομοῦσι
<span class="lb" data-page="18a.274" data-line="4" id="p18a.274.4"></span>παμπόλλους τῶν πυρεττόντων. εἰ μὲν βλάπτεσθαι νομίζουσιν
<span class="lb" data-page="18a.274" data-line="5" id="p18a.274.5"></span>ἐκ τῆς κενώσεως αὐτοὺς, οὐκ ὀρθῶς φλεβοτομοῦσιν· εἰ
<span class="lb" data-page="18a.274" data-line="6" id="p18a.274.6"></span>δ’ ὠφελεῖσθαι, συνεκτικὸν αἴτιον ὑποτεθέντες πλῆθος, ὅπερ
<span class="lb" data-page="18a.274" data-line="7" id="p18a.274.7"></span>οὐ βούλονται. τάχ’ οὖν ἄν τις ἐξ αὐτῶν εἴποι· καὶ τὶς
<span class="lb" data-page="18a.274" data-line="8" id="p18a.274.8"></span>ἀνάγκη συνεκτικὸν αἴτιον εἶναι τὸ πλῆθος ὠφελούσης τῆς
<span class="lb" data-page="18a.274" data-line="9" id="p18a.274.9"></span>κενώσεως; πρὸς ὃν ἀποκρίνεσθαί μοι ῥᾷον, ὡς ἀνάγκη μὲν
<span class="lb" data-page="18a.274" data-line="10" id="p18a.274.10"></span>οὐδεμία. λέγει δ’ οὖν ταῦτα τῶν ἐκ τῆς ἀγέλης τῆς ὑμετέρας
<span class="lb" data-page="18a.274" data-line="11" id="p18a.274.11"></span>οὑτωσὶ καὶ δείξω τὸν Ἰουλιανὸν, ἐκεῖνόν τε φήσω δίκαιον
<span class="lb" data-page="18a.274" data-line="12" id="p18a.274.12"></span>εἶναι λόγον ὑπέχειν ὧν ἐλήρησεν. οὕτω μὲν ἐν τῷ
<span class="lb" data-page="18a.274" data-line="13" id="p18a.274.13"></span>θεάτρῳ προσηνέχθη τις αὐτῷ. νυνὶ δὲ, οὐ γὰρ ἔχομεν
<span class="lb" data-page="18a.274" data-line="14" id="p18a.274.14"></span>θέατρον, εἰς τὰς αὐτὰς λαβὰς ὀλίγοι ἥκουσι, πάντες ἄν τ’
<span class="lb" data-page="18a.274" data-line="15" id="p18a.274.15"></span>ἀληθεῖς ὑπάρχωσιν ἄν τε καὶ προφανῶς ψευδεῖς. Ἰουλιανός
<span class="lb" data-page="18a.274" data-line="16" id="p18a.274.16"></span>τε γὰρ ἀεὶ γράφει τὸ ἐπελθὸν αὐτῷ, μηδεπώποτε φροντίσας
<span class="lb" data-page="18a.274" data-line="17" id="p18a.274.17"></span>ἀληθείας. ἔγωγε παρ’ ὅλον ἐμαυτοῦ τὸν βίον οὐδὲν 
<span class="pb" data-page="18a.275" id="p18a.275"></span>
<span class="lb" data-page="18a.275" data-line="1" id="p18a.275.1"></span>οὕτω σπουδάσας ὡς γνῶναι πρῶτον μὲν ἀποδεικτικὴν ἐπιστήμην,
<span class="lb" data-page="18a.275" data-line="2" id="p18a.275.2"></span>ἀσκηθῆναι δ’ αὐτῆς αὐτὴν μετὰ πάσης σπουδῆς,
<span class="lb" data-page="18a.275" data-line="3" id="p18a.275.3"></span>ἔοικα κάμνειν μάτην. ὅσοι μὲν γὰρ ἀποδείξει παρακολουθοῦσι,
<span class="lb" data-page="18a.275" data-line="4" id="p18a.275.4"></span>τάχα μὲν καὶ γινώσκουσιν ὅτι μηδέπω τῶν Ἰουλιανοῦ
<span class="lb" data-page="18a.275" data-line="5" id="p18a.275.5"></span>ἐφιστάμενοι λήρων. ὅσοι δ’ ἐκ τῆς ἀγέλης εἰσὶν αὐτοῦ
<span class="lb" data-page="18a.275" data-line="6" id="p18a.275.6"></span>τὴν ἀρχὴν οὐδὲν μανθάνουσι τῶν λεγομένων. διὰ ταῦτα
<span class="lb" data-page="18a.275" data-line="7" id="p18a.275.7"></span>τοίνυν αὐτὰ καὶ πρόσθεν ἔλεγον, οὐ μικρόν μοι τοῖον ἆθλον
<span class="lb" data-page="18a.275" data-line="8" id="p18a.275.8"></span>οἱ φίλοι προέταξαν, ὧν ἕνεκεν ἐπιστημονικωτέρων ἅψομαι
<span class="lb" data-page="18a.275" data-line="9" id="p18a.275.9"></span>λόγων. ἐχρῆν μὲν δήπου μὴ φθέγγεσθαι μόνον ὀνόματα
<span class="lb" data-page="18a.275" data-line="10" id="p18a.275.10"></span>τῆς διαφορᾶς τῶν αἰτίων προσήκοντα τὸν Ἰουλιανὸν, ἀλλὰ
<span class="lb" data-page="18a.275" data-line="11" id="p18a.275.11"></span>καὶ φυλάττειν αὐτῶν τὰ σημαινόμενα. νυνὶ δὲ, καὶ γὰρ
<span class="lb" data-page="18a.275" data-line="12" id="p18a.275.12"></span>τοῦτο ἕν ἐστι τῆς ἐμπληξίας ἁπάντων τῶν μεθοδικῶν κοινὸν,
<span class="lb" data-page="18a.275" data-line="13" id="p18a.275.13"></span>ἄχρι μὲν τῆς προσηγορίας ἥκει τῶν συνεκτικῶν
<span class="lb" data-page="18a.275" data-line="14" id="p18a.275.14"></span>
<span class="milestone ed2page" data-n="387" data-unit="ed2page" id="ed2page.387"></span>αἰτίων, οὐ παρακολουθεῖ δ’ ὅπη διαφέρει τῶν προηγουμένων
<span class="lb" data-page="18a.275" data-line="15" id="p18a.275.15"></span>ἢ πάντως ἂν ἐγίνωσκον ὅτι ἡ τῶν νοσημάτων αὔξησις
<span class="lb" data-page="18a.275" data-line="16" id="p18a.275.16"></span>τῶν προηγουμένων ἔργων ἐστὶν. ἃ γὰρ ὅλως ἤρξατο τῆς
<span class="lb" data-page="18a.275" data-line="17" id="p18a.275.17"></span>γενέσεως τοῦ νοσήματος, ἀνάγκη ταῦτα αὐξάνειν αὐτὰ μέχρι ﻿
<span class="pb" data-page="18a.276" id="p18a.276"></span>
<span class="lb" data-page="18a.276" data-line="1" id="p18a.276.1"></span>περ ἐνεργῆ τι παρόμοιον. εἰ οὕτως ἔτυχε δριμὺ φάρμακον,
<span class="lb" data-page="18a.276" data-line="2" id="p18a.276.2"></span>ὡς ἑλκοῦν δύνασθαι, μιᾷ μὲν ὥρᾳ κατὰ τοῦ δέρματος
<span class="lb" data-page="18a.276" data-line="3" id="p18a.276.3"></span>ἐπιτεθὲν, αὐτὴν μόνην ἑλκώσει τὴν καλουμένην ἐπιδερμίδα.
<span class="lb" data-page="18a.276" data-line="4" id="p18a.276.4"></span>πλέονι δὲ χρόνῳ πλησιάζον ἔργον ἀξιόλογον ἐργάσεται
<span class="lb" data-page="18a.276" data-line="5" id="p18a.276.5"></span>πρώτου μὲν τοῦ δέρματος, εἶτα καὶ τῶν ὑποκειμένων σαρκῶν.
<span class="lb" data-page="18a.276" data-line="6" id="p18a.276.6"></span>καὶ τά γε καλούμενα σηπτὰ μέχρι μὲν τῶν ὑποκειμένων
<span class="lb" data-page="18a.276" data-line="7" id="p18a.276.7"></span>ὀστῶν ἐνίοτε προέρχεται, διακαίοντα τὴν ἐπικειμένην
<span class="lb" data-page="18a.276" data-line="8" id="p18a.276.8"></span>αὐτοῖς ἅπασαν σάρκα. τοιαύτην οὖν φύσιν ἐχόντων τῶν
<span class="lb" data-page="18a.276" data-line="9" id="p18a.276.9"></span>προηγουμένων αἰτιῶν, οὐχ οἷόν τε τὸ γεγονὸς ἤδη πάθος
<span class="lb" data-page="18a.276" data-line="10" id="p18a.276.10"></span>ἰάσασθαι μενόντων. ὅπου γὰρ ἐδείχθη μεῖζον γινόμενον,
<span class="lb" data-page="18a.276" data-line="11" id="p18a.276.11"></span>οὐκ ἂν δήπου τελέως ὑγιασθείη, πρὶν τὸ ποιοῦν ἀρθῆναι.
<span class="lb" data-page="18a.276" data-line="12" id="p18a.276.12"></span>τὰ τοίνυν προηγούμενα τῶν αἰτιῶν οἷόν περ καὶ τὸ πλῆθος,
<span class="lb" data-page="18a.276" data-line="13" id="p18a.276.13"></span>ὑποκείσθω γὰρ πρῶτον ἐν τῷδε τῷ λόγῳ προηγούμενον,
<span class="lb" data-page="18a.276" data-line="14" id="p18a.276.14"></span>εἰ μή τις ἐκκόψει πρότερον, ἀδύνατον αὐτῷ τὸ ἤδη γεγονὸς
<span class="lb" data-page="18a.276" data-line="15" id="p18a.276.15"></span>πάθος ἰάσασθαι καί διὰ τοῦτο Ἀσκληπιάδης πλῆθος ἡγεῖται
<span class="lb" data-page="18a.276" data-line="16" id="p18a.276.16"></span>προκατάρχειν νόσων, ὑπό τε τῆς κενώσεως αὐτῆς φησιν
<span class="lb" data-page="18a.276" data-line="17" id="p18a.276.17"></span>ὠφελεῖσθαι τοὺς κάμνοντας, οὐκ εἰς τὸ λύειν ὧν ἐποίει ἤδη 
<span class="pb" data-page="18a.277" id="p18a.277"></span>
<span class="lb" data-page="18a.277" data-line="1" id="p18a.277.1"></span>παθῶν, ἀλλ’ εἰς τὸ μηκέτι αὔξεσθαι αὐτὰ, ἀπαιτεῖ τοῖς
<span class="lb" data-page="18a.277" data-line="2" id="p18a.277.2"></span>ἰατροῖς ἐπιτελεῖσθαι τὴν ἴασιν. ἀλλὰ γὰρ ὑποκείσθω τὸ
<span class="lb" data-page="18a.277" data-line="3" id="p18a.277.3"></span>πλῆθος γίγνεσθαί ποτε νόσων αἴτιον συνεκτικὸν, ἀναγκαῖον
<span class="lb" data-page="18a.277" data-line="4" id="p18a.277.4"></span>αὐτοῦ τῇ κενώσει παύσασθαι τὸ νόσημα. καὶ μὴν οὐδέποτέ
<span class="lb" data-page="18a.277" data-line="5" id="p18a.277.5"></span>ἐστιν, ὥς φησιν Ἀσκληπιάδης, συνεκτικόν. ἀποχωρήσαντας
<span class="lb" data-page="18a.277" data-line="6" id="p18a.277.6"></span>γὰρ ἐνταῦθα, ληρώδους Ἰουλιανοῦ βέλτιον Ἀσκληπιάδῃ
<span class="lb" data-page="18a.277" data-line="7" id="p18a.277.7"></span>διαλεχθῆναι, κἂν εἰ μηδὲν ἄλλο νομίμως ὑπάρχοντι
<span class="lb" data-page="18a.277" data-line="8" id="p18a.277.8"></span>σοφιστῇ. λόγους γὰρ εἴωθεν ὁ ἀνὴρ οὗτος πιθανωτάτους
<span class="lb" data-page="18a.277" data-line="9" id="p18a.277.9"></span>ἐρωτᾷν, οὐκ ἀκόμψως πεπανουργημένους, ὅπερ ἦν ἔργον οἶμαι
<span class="lb" data-page="18a.277" data-line="10" id="p18a.277.10"></span>σοφιστοῦ. τοιοῦτος δὲ δή τίς ἐστι καὶ ὃν ἐφεξῆς ἔγραψεν
<span class="lb" data-page="18a.277" data-line="11" id="p18a.277.11"></span>Ἰουλιανὸς, οὐ μὰ τὸν Δία τῆς δυνάμεως αἰσθανόμενος
<span class="lb" data-page="18a.277" data-line="12" id="p18a.277.12"></span>ἑαυτοῦ. πάντα γὰρ ἂν ἐγεγράφει τοὺς τοιούτους, ἀλλ’ ἀπομνημονεύσας
<span class="lb" data-page="18a.277" data-line="13" id="p18a.277.13"></span>εἰρημένων ὑπὸ Ἀσκληπιάδου. ὡς εἴ γε τῶν
<span class="lb" data-page="18a.277" data-line="14" id="p18a.277.14"></span>ἰδίων Ἰουλιανοῦ λόγων ἦν, ὁμοίως ἀνεφαίνετο τοῖς ἔμπροσθεν
<span class="lb" data-page="18a.277" data-line="15" id="p18a.277.15"></span>ληρώδης. ὁ τοίνυν Ἀσκληπιάδης φησὶν ὡς, εἴπερ ἦν
<span class="lb" data-page="18a.277" data-line="16" id="p18a.277.16"></span>συνεκτικὸν αἴτιον τὸ πλῆθος τῶν παθῶν ἐπὶ δαψιλέσι κενότησιν
<span class="lb" data-page="18a.277" data-line="17" id="p18a.277.17"></span>ἐνίοτε κατὰ τὴν ἀρχὴν τῆς νόσου γινομέναις, εὐθὺς 
<span class="pb" data-page="18a.278" id="p18a.278"></span>
<span class="lb" data-page="18a.278" data-line="1" id="p18a.278.1"></span>ἁπάντων ὀχληρῶν ὁ κάμνων ἀπαλλάττεται· νυνὶ δὲ
<span class="lb" data-page="18a.278" data-line="2" id="p18a.278.2"></span>φαίνεται πολλάκις αὐξανομένας τὰς νόσους ἤδη τοῦ πλήθους
<span class="lb" data-page="18a.278" data-line="3" id="p18a.278.3"></span>καθῃρημένου. οὗτος ὁ λόγος ἱκανὸς πιθανός ἐστι καὶ διὰ
<span class="lb" data-page="18a.278" data-line="4" id="p18a.278.4"></span>τοῦτο δεῖται λύσεως ἰδίας, οὐ μὴν ἅπτεται τῶν κατὰ τὸν
<span class="lb" data-page="18a.278" data-line="5" id="p18a.278.5"></span>ἀφορισμὸν Ἱπποκράτους εἰρημένων. οὐ γὰρ ἐκ δόγματος
<span class="lb" data-page="18a.278" data-line="6" id="p18a.278.6"></span>ἐκεῖνα τὴν πίστιν ἔσχηκεν, ἀλλ’ ἐκ λογισμοῦ κοινοῦ πάντων
<span class="lb" data-page="18a.278" data-line="7" id="p18a.278.7"></span>ἀνθρώπων, ᾦ καὶ τοὺς ἐμπειρικοὺς ἔφην χρῆσθαι, διὸ καὶ
<span class="lb" data-page="18a.278" data-line="8" id="p18a.278.8"></span>λύομεν αὐτὸν τὸν Ἀσκληπιάδον λόγον, οὐχ ὡς προσήκοντα
<span class="lb" data-page="18a.278" data-line="9" id="p18a.278.9"></span>τοῖς κατὰ τὸν ἀφορισμὸν εἰρημένοις. ἀλλ’ ἐπειδὴ βέλτιον
<span class="lb" data-page="18a.278" data-line="10" id="p18a.278.10"></span>εἶναι δοκεῖ τῶν Ἰουλιανοῦ λήρων ἀνεσχημένον ἄχρι δεῦρο
<span class="lb" data-page="18a.278" data-line="11" id="p18a.278.11"></span>γυμνάσασθαί ποτε διαλεκτικώτερον ἀνθρώπῳ προσπελάσαντας
<span class="lb" data-page="18a.278" data-line="12" id="p18a.278.12"></span>ὅτι σοφιστῇ. ὅταν οὖν ὀνομάζῃ πλῆθος<span class="milestone ed1page" data-n="342" data-unit="ed1page" id="ed1page.342"></span> ὁ
<span class="lb" data-page="18a.278" data-line="13" id="p18a.278.13"></span>Ἀσκληπιάδης, ἐρωτάτω αὐτὸν ὁπότερόν φησιν, ἆρά γε τὸ
<span class="lb" data-page="18a.278" data-line="14" id="p18a.278.14"></span>πρὸς τὴν δύναμιν, εἴτε τὸ πρὸς τὴν χώραν τῶν ἀγγείων, ὃ
<span class="lb" data-page="18a.278" data-line="15" id="p18a.278.15"></span>δὴ κατὰ τὸ ἔγχυμα καλεῖν εἰσιν εἰθισμένοι; <span class="milestone ed2page" data-n="388" data-unit="ed2page" id="ed2page.388"></span>καὶ
<span class="lb" data-page="18a.278" data-line="16" id="p18a.278.16"></span>πότερον τὸ καθ’ ὅλον τὸ σῶμα γιγνόμενον, ἢ κἂν ἐν μέρει
<span class="lb" data-page="18a.278" data-line="17" id="p18a.278.17"></span>τινὶ συνίσταται. τὸ μὲν οὖν ὡς πρὸς τὴν δύναμιν οὐδ’ εἰπεῖν 
<span class="pb" data-page="18a.279" id="p18a.279"></span>
<span class="lb" data-page="18a.279" data-line="1" id="p18a.279.1"></span>αὐτῷ δυνατὸν ἀνῃρηκότι τὰς δυνάμεις σχεδὸν ἁπάσας
<span class="lb" data-page="18a.279" data-line="2" id="p18a.279.2"></span>αἷς διοικεῖται τὸ ζῶον. τὸ δ’ ὡς πρὸς τὴν χώραν τῶν
<span class="lb" data-page="18a.279" data-line="3" id="p18a.279.3"></span>ἀγγείων. ἔστι μὲν δήπου καὶ τοῦτο διττὸν ἢ τῷ κατὰ φύσιν
<span class="lb" data-page="18a.279" data-line="4" id="p18a.279.4"></span>μέτρῳ παραβαλλόμενον ἢ ψιλῷ καὶ μόνῳ τῷ μὴ τέγγεσθαι.
<span class="lb" data-page="18a.279" data-line="5" id="p18a.279.5"></span>δύναται δὲ ἑκάτερον αὐτῶν ἤτοι καθ’ ὅλον ὑπάρχειν
<span class="lb" data-page="18a.279" data-line="6" id="p18a.279.6"></span>τὸ ζῶον ἢ καθ’ ἕν τι μόριον ἢ πλείω. καὶ δέδεικται πρὸς
<span class="lb" data-page="18a.279" data-line="7" id="p18a.279.7"></span>ἡμῶν ἔν τε τοῖς ὑπομνήμασιν, ἐν οἷς τὰς αἰτίας τῶν συμπτωμάτων
<span class="lb" data-page="18a.279" data-line="8" id="p18a.279.8"></span>διερχόμεθα, κἀν τῷ τῶν παρὰ φύσιν ὄγκων, ὅτι
<span class="lb" data-page="18a.279" data-line="9" id="p18a.279.9"></span>ὁ σπασμὸς ἐνίοτε καὶ ὁ τρόμος ἥ τε φλεγμονὴ διὰ παντὸς
<span class="lb" data-page="18a.279" data-line="10" id="p18a.279.10"></span>ἐρυσίπελάς τε καὶ τὸ καλούμενον ὑπὸ τῶν νεωτέρων ἰατρῶν
<span class="lb" data-page="18a.279" data-line="11" id="p18a.279.11"></span>οἴδημα καὶ πρὸς τούτοις ἕτερά τε πάθη πληθωρικὴν ὑπόθεσιν
<span class="lb" data-page="18a.279" data-line="12" id="p18a.279.12"></span>ἔχονται καὶ εἴ τις κενώσει τὸ πλῆθος, αὐτίκα τὸ
<span class="lb" data-page="18a.279" data-line="13" id="p18a.279.13"></span>μόριον εἰς τὸ κατὰ φύσιν ἐπανερχόμενον. εἴρηται δὲ καὶ
<span class="lb" data-page="18a.279" data-line="14" id="p18a.279.14"></span>περὶ τῶν συνεκτικῶν αἰτίων ἑτέρωθι δεικνύντων ἡμῶν ὅτι
<span class="lb" data-page="18a.279" data-line="15" id="p18a.279.15"></span>τε τοὔνομα καὶ τὸ πρᾶγμα αὐτὸ, καθ’ οὗ τοὔνομα τῆς στωϊκῆς
<span class="lb" data-page="18a.279" data-line="16" id="p18a.279.16"></span>αἱρέσεώς ἐστι καὶ ὡς οὐκ ὀρθῶς ὑπειλήφασιν, οὔτ’
<span class="lb" data-page="18a.279" data-line="17" id="p18a.279.17"></span>ὀνομάζουσιν οἱ νεώτεροι τῶν ἰατρῶν ἅπαν τοῦτο τὸ γένος, 
<span class="pb" data-page="18a.280" id="p18a.280"></span>
<span class="lb" data-page="18a.280" data-line="1" id="p18a.280.1"></span>ὅτι τε καὶ ἡμεῖς ἑπόμενοι πολλάκις αὐτοῖς, ὅπως μὴ δόξωμεν
<span class="lb" data-page="18a.280" data-line="2" id="p18a.280.2"></span>ἐρίζειν ὑπὲρ τοῦ ὀνόματος, ἔνια μὲν τῶν αἰτιῶν οὕτω
<span class="lb" data-page="18a.280" data-line="3" id="p18a.280.3"></span>καλεῖσθαι συγχωροῦμεν, οὐ μὲ Διὰ, ὅσα τῶν ἁπλῶν ὄντων
<span class="lb" data-page="18a.280" data-line="4" id="p18a.280.4"></span>ἐστὶν, ἀλλὰ τῶν ἐν τῷ γίγνεσθαι τὸ εἶναι κεκτημένων. ἐν
<span class="lb" data-page="18a.280" data-line="5" id="p18a.280.5"></span>τούτῳ μὲν ἡ λύσις τοῦ σοφίσματος. ἅπαντα δὲ μεταφέρειν
<span class="lb" data-page="18a.280" data-line="6" id="p18a.280.6"></span>ἐνταῦθα τῆς Ἰουλιανοῦ φλυαρίας ἔργον οὐχ ἡμέτερον, ἀλλ’
<span class="lb" data-page="18a.280" data-line="7" id="p18a.280.7"></span>ἐφ’ ἕτερόν τι τῶν προβεβλημένων ἴωμεν ὃ κοινῇ πρὸς ἅπαν
<span class="lb" data-page="18a.280" data-line="8" id="p18a.280.8"></span>ἐστὶ τῶν ἐν ὑγροῖς αἰτίων τὸ γένος ὑπάρχει διττὸν, ἐν
<span class="lb" data-page="18a.280" data-line="9" id="p18a.280.9"></span>πλήθει μὲν τὸ ἕτερον, ἐν διαφθορᾷ δὲ τὸ ἕτερον, ἀλλ’ ἀμφοῖν
<span class="lb" data-page="18a.280" data-line="10" id="p18a.280.10"></span>γε ῥᾴδιον ἔσεσθαί φασι τὴν ἴασιν, ἐν ἀκαρεῖ χρόνῳ
<span class="lb" data-page="18a.280" data-line="11" id="p18a.280.11"></span>δυναμένων ἡμῶν καὶ τοῦ πλεονάζοντος ἀποχέεσθαι τὸ περιττὸν
<span class="lb" data-page="18a.280" data-line="12" id="p18a.280.12"></span>καὶ τὸ διεφθαρμένον ὅλον ἐκκενῶσαι, ὥστ’ οὐδέποτε
<span class="lb" data-page="18a.280" data-line="13" id="p18a.280.13"></span>χρονίσειν νόσημα. τοῦτον οὖν τὸν λόγον οὕτως ὄντα σαφῆ
<span class="lb" data-page="18a.280" data-line="14" id="p18a.280.14"></span>τε ἅμα καὶ σύντομον ἀσαφῶς καὶ μακρῶς ὁ Ἰουλιανὸς ἔγραψε
<span class="lb" data-page="18a.280" data-line="15" id="p18a.280.15"></span>κατὰ τήνδε τὴν ῥῆσιν· αὐτίκα ἐν τῷ ἀφορισμῷ λῆμμα
<span class="lb" data-page="18a.280" data-line="16" id="p18a.280.16"></span>συνηρπάσθαι οὐκ ἀποδεδειγμένον τὸ ὅτι ὑγροῦ πλῆθος νοσοποιεῖ
<span class="lb" data-page="18a.280" data-line="17" id="p18a.280.17"></span>ἢ μεταβολὴ πρὸς τὸ οὐκ οἰκεῖον τῆς ἰδίας ποιότητος ﻿
<span class="pb" data-page="18a.281" id="p18a.281"></span>
<span class="lb" data-page="18a.281" data-line="1" id="p18a.281.1"></span>ὄνομα ἰατρῶν παῖδες ἔθεντο κατὰ τοῦ ὅλου εἴδους
<span class="lb" data-page="18a.281" data-line="2" id="p18a.281.2"></span>διαφθορὰν, ὥστε τοῦ νοσοποιοῦ ἀποκρινομένου ὠφέλειαν
<span class="lb" data-page="18a.281" data-line="3" id="p18a.281.3"></span>ἔσεσθαι φαντάζεται σφόδρα. τὰ μὲν πρόσθεν τὴν ἀπὸ
<span class="lb" data-page="18a.281" data-line="4" id="p18a.281.4"></span>τοῦ ἀμάχου φαινομένην κρίσιν, ὑγροῦ τινος ἐν τῷ σώματι
<span class="lb" data-page="18a.281" data-line="5" id="p18a.281.5"></span>πλῆθος, τῆς νόσου τὸ αἴτιον εἶναι νομίζειν ἢ οὐ πλῆθος
<span class="lb" data-page="18a.281" data-line="6" id="p18a.281.6"></span>μὲν, προπὴν δέ. ἀδιανόητον γὰρ καὶ πρὸς τὴν ἀλήθειαν
<span class="lb" data-page="18a.281" data-line="7" id="p18a.281.7"></span>ἀσύμφωνον τόδε τυγχάνειν. ὤμην γὰρ τὰ πάθη εὔλυτα πάντα
<span class="lb" data-page="18a.281" data-line="8" id="p18a.281.8"></span>καὶ ἂν ἦν τι χρόνιον, ἥ τε θεραπεία πᾶσα μονοειδὴς, οὐδ’
<span class="lb" data-page="18a.281" data-line="9" id="p18a.281.9"></span>ἡντιναοῦν δυσχέρειαν ἐργώδη ἔχουσα. ἁπλοῦν γὰρ ἦν ἐκ
<span class="lb" data-page="18a.281" data-line="10" id="p18a.281.10"></span>παρακειμένου κενῶσαι τὸ νοσοποιοῦν καὶ αὐτίκα ἐν ἀρχῇ
<span class="lb" data-page="18a.281" data-line="11" id="p18a.281.11"></span>καὶ κατὰ τὴν πρώτην ὑπόστασιν λύειν τὸ πάθος, ὥσθ’ ἑνὸς
<span class="lb" data-page="18a.281" data-line="12" id="p18a.281.12"></span>δεῖσθαι μόνου κενωτικοῦ βοηθήματος καὶ τοῦτο παρὰ πάντα
<span class="lb" data-page="18a.281" data-line="13" id="p18a.281.13"></span>καιρὸν ἐνεστῶτα πεσόντα ὁρίζειν καὶ αἵματος μὲν ὄντος
<span class="lb" data-page="18a.281" data-line="14" id="p18a.281.14"></span>μόνῃ ἀρκεῖσθαι φλεβοτομίᾳ, φλέγματος δὲ φλεγμαγωγῷ,
<span class="lb" data-page="18a.281" data-line="15" id="p18a.281.15"></span>χολῆς δὲ χολαγωγῷ. 
</p>
</section>
<span class="pb" data-page="18a.282" id="p18a.282"></span>
<section id="s7" title="Chapter 7">
<p>
<span class="lb" data-page="18a.282" data-line="1" id="p18a.282.1"></span>
<span class="milestone ed2page" data-n="389" data-unit="ed2page" id="ed2page.389"></span>Αὕτη μὲν ἡ τοῦ Ἰουλιανοῦ ῥῆσις. ἔστι δ’,
<span class="lb" data-page="18a.282" data-line="2" id="p18a.282.2"></span>ὡς ἔφην, ὁ κατὰ ταύτην λόγος τοιόσδε· εἴπερ ἐν ὑγροῖς
<span class="lb" data-page="18a.282" data-line="3" id="p18a.282.3"></span>εἴη τὰ τῶν νόσων αἴτια, δυνατόν ἐστιν ἡμῖν ἐν τάχει κενοῦν
<span class="lb" data-page="18a.282" data-line="4" id="p18a.282.4"></span>αὐτὰ μηδενὶ νοσήματι χρονίζειν ἐπιτρέπειν. ἀλλὰ μὴν
<span class="lb" data-page="18a.282" data-line="5" id="p18a.282.5"></span>χρονίζει γε πολὺ, κἂν κατὰ τὴν ἀρχὴν αὐτῶν ἱκανῶς ἐκκενώσομεν
<span class="lb" data-page="18a.282" data-line="6" id="p18a.282.6"></span>τὸ σῶμα. οὐκ ἆρά εἰσιν ἐν ὑγροῖς τὰ αἴτια. ἀλλ’
<span class="lb" data-page="18a.282" data-line="7" id="p18a.282.7"></span>ὅ γε λόγος οὗτος, εἰ μὲν περὶ τοῦ πρὸς τὴν χώραν τῶν
<span class="lb" data-page="18a.282" data-line="8" id="p18a.282.8"></span>ἀγγείων ἐν ὅλῳ τῷ σώματι συνισταμένου πλήθους ἐστὶν,
<span class="lb" data-page="18a.282" data-line="9" id="p18a.282.9"></span>ἀληθὲς ὑπάρχει. βουληθέντες γὰρ εὐθέως ἐν ἀρχῇ τῆς νόσου
<span class="lb" data-page="18a.282" data-line="10" id="p18a.282.10"></span>κενῶσαι τὸ περιττὸν, ἐκκενοῦμεν ἅπασαν πληθωρικὴν
<span class="lb" data-page="18a.282" data-line="11" id="p18a.282.11"></span>διάθεσιν. εἰ δὲ καὶ περὶ τοῦ κατά τι μόριον, ἐν ᾧ καὶ
<span class="lb" data-page="18a.282" data-line="12" id="p18a.282.12"></span>πλεῖον γιγνόμενον ψευδές. ἐπιδέδεικται γὰρ ἡμῖν ἐκεῖνο τὸ
<span class="lb" data-page="18a.282" data-line="13" id="p18a.282.13"></span>πλῆθος οὐκ ἀεὶ κενοῦσθαι ταχέως δυνάμενον. οὕτω δὴ καὶ
<span class="lb" data-page="18a.282" data-line="14" id="p18a.282.14"></span>περὶ τῆς διαφθορᾶς ὁ λόγος ἐρωτώμενος πρόχειρον ἔχει
<span class="lb" data-page="18a.282" data-line="15" id="p18a.282.15"></span>τὴν λύσιν, οὐ γὰρ οἷόν τε ταχέως αὐτὴν ἐκκενῶσαι, καθάπερ
<span class="lb" data-page="18a.282" data-line="16" id="p18a.282.16"></span>ἐξ ἀσκοῦ τινος ἢ πίθου. κἂν ἐκ τούτων ὅλων ἐκκενώσαιμεν
<span class="lb" data-page="18a.282" data-line="17" id="p18a.282.17"></span>πῇ ποτε τὸ μοχθηρὸν ὑγρὸν οὐκ εὐθέως ἀντεγχέομεν 
<span class="pb" data-page="18a.283" id="p18a.283"></span>
<span class="lb" data-page="18a.283" data-line="1" id="p18a.283.1"></span>ἕτερον χρηστὸν, ἀλλὰ διανίψαντες καὶ πλύναντες ἀκριβῶς
<span class="lb" data-page="18a.283" data-line="2" id="p18a.283.2"></span>τὸ ἀγγεῖον. ἆρ’ οὖν οὕτω δυνατὸν ἐν ἀνθρώπου σώματι
<span class="lb" data-page="18a.283" data-line="3" id="p18a.283.3"></span>κενῶσαι μὲν τὸ διεφθαρμένον αἷμα, χρηστὸν δὲ ἀντεγχέειν
<span class="lb" data-page="18a.283" data-line="4" id="p18a.283.4"></span>παραχρῆμα τοῖς ἐκείνου μορίοις, ἄξιον τοῦτο. πῶς
<span class="lb" data-page="18a.283" data-line="5" id="p18a.283.5"></span>οὖν ἐν τάχει φασὶ δύνασθαι κενωθῆναι τὴν διαφθοράν;
<span class="lb" data-page="18a.283" data-line="6" id="p18a.283.6"></span>οὕτως ὡς καὶ τἄλλα πάντα λέγουσιν εὐχερῶς, οὐδενὶ προσέχοντες
<span class="lb" data-page="18a.283" data-line="7" id="p18a.283.7"></span>τὸν νοῦν, οὐδὲ μετὰ περισκέψεως ἀκριβεστέρας ὅλον
<span class="lb" data-page="18a.283" data-line="8" id="p18a.283.8"></span>ἀθροῦντες τὸ πρᾶγμα. καὶ μὴν καὶ χολῆς περιεχομένης
<span class="lb" data-page="18a.283" data-line="9" id="p18a.283.9"></span>ἐν τῷ σώματι πολλῆς, ἄνευ μὲν πυρετοῦ ῥᾴδιον ἐκκενῶσαι
<span class="lb" data-page="18a.283" data-line="10" id="p18a.283.10"></span>πολλάκις. εἰ δ’ ἁλῶναι φθάσειεν ὁ ἄνθρωπος ὀξεῖ πυρετῷ,
<span class="lb" data-page="18a.283" data-line="11" id="p18a.283.11"></span>χαλεπώτατον. οὐ γὰρ οὔτ’ ἐγχωρεῖ χρῆσθαι καθαίροντι
<span class="lb" data-page="18a.283" data-line="12" id="p18a.283.12"></span>φαρμάκῳ ἀκινδύνως. ὁμοίως δὲ καὶ περὶ φλέγματος ἔχει
<span class="lb" data-page="18a.283" data-line="13" id="p18a.283.13"></span>καὶ τῶν ὀῤῥωδῶν περιττωμάτων. εἴρηται δὲ καὶ περὶ τούτων
<span class="lb" data-page="18a.283" data-line="14" id="p18a.283.14"></span>ἁπάντων ἐν ἄλλαις πραγματείαις καὶ χρὴ τὸν βουλόμενον
<span class="lb" data-page="18a.283" data-line="15" id="p18a.283.15"></span>ἀκριβῶς τι γνῶναι περὶ αὐτῶν ἐκεῖθεν ἐκμανθάνειν.
<span class="lb" data-page="18a.283" data-line="16" id="p18a.283.16"></span>ὅτι μὲν οὖν ἡ φλεγμονὴ πληθωρικόν τι νόσημά ἐστιν, οὐκ
<span class="lb" data-page="18a.283" data-line="17" id="p18a.283.17"></span>ἐν αὐτοῖς μόνοις τοῖς ἀγγείοις στεγομένου τοῦ πλήθους, 
<span class="pb" data-page="18a.284" id="p18a.284"></span>
<span class="lb" data-page="18a.284" data-line="1" id="p18a.284.1"></span>ἀλλὰ καὶ τὰς ἐν τοῖς μυσὶ χώρας κενὰς ἁπάσας καταλαμβάνοντος,
<span class="lb" data-page="18a.284" data-line="2" id="p18a.284.2"></span>ἐξ ἐκείνου μάλιστα μαθήσῃ τοῦ γράμματος, ἐν ᾧ
<span class="lb" data-page="18a.284" data-line="3" id="p18a.284.3"></span>περὶ τῶν παρὰ φύσιν ὄγκων ὁ λόγος ἐστί μοι. ὅτε δ’ οὐχ
<span class="lb" data-page="18a.284" data-line="4" id="p18a.284.4"></span>οἷόν τε φλεγμονὴν ἅπασαν ἰάσασθαι ταχέως, ἐν τοῖς θεραπευτικῆς
<span class="lb" data-page="18a.284" data-line="5" id="p18a.284.5"></span>μεθόδου γράμμασιν εἵρηται, κατ’ ἐκεῖνα μάλιστα
<span class="lb" data-page="18a.284" data-line="6" id="p18a.284.6"></span>τὰ βιβλία, δι’ ὧν ἡ μέθοδος δείκνυται τῆς περὶ τῶν παρὰ
<span class="lb" data-page="18a.284" data-line="7" id="p18a.284.7"></span>φύσιν ὄγκων ἰάσεως. ἐνίοτε γὰρ οὕτως ἰσχυρῶς καὶ δυσλύτως
<span class="lb" data-page="18a.284" data-line="8" id="p18a.284.8"></span>ἐμπλάττονται ταῖς σαρξὶ γλίσχροι καὶ παχεῖς χυμοὶ,
<span class="lb" data-page="18a.284" data-line="9" id="p18a.284.9"></span>ὥστε κίνδυνον εἶναι χρονιζόντων αὐτῶν ἀκολουθήσειν σκίῤῥον.
<span class="lb" data-page="18a.284" data-line="10" id="p18a.284.10"></span>ἀλλ’ οἱ μηδὲν τούτων εἰδότες, ἐξ ὧν ἀγνοοῦσι τὰ τῆς
<span class="lb" data-page="18a.284" data-line="11" id="p18a.284.11"></span>τέχνης ἐπίκαιρα κατηγορεῖν Ἱπποκράτους. καίτοι γε ἀντιστρέψας
<span class="lb" data-page="18a.284" data-line="12" id="p18a.284.12"></span>ἄν τις, εἰ μὲν ἤτοι ψυχθείη τῶν στερεῶν σωμάτων
<span class="lb" data-page="18a.284" data-line="13" id="p18a.284.13"></span>ἢ θερμανθείη, ῥᾳδίαν ἔσεσθαί φησι <span class="milestone ed2page" data-n="390" data-unit="ed2page" id="ed2page.390"></span>τῆς εἰς
<span class="lb" data-page="18a.284" data-line="14" id="p18a.284.14"></span>τὰ κατὰ φύσιν ἐπάνοδον αὐτῷ, καθάπερ γε καὶ εἰ πυκνωθείη
<span class="lb" data-page="18a.284" data-line="15" id="p18a.284.15"></span>ποτὲ ἢ μανώτερον γεννηθείη. τό τε γὰρ ψυχθὲν θερμῆναι
<span class="lb" data-page="18a.284" data-line="16" id="p18a.284.16"></span>καὶ τὸ θερμαθὲν ψύξαι καὶ τό τε πυκνωθὲν ἀραιῶσαι
<span class="lb" data-page="18a.284" data-line="17" id="p18a.284.17"></span>καὶ τὸ μανωθὲν πυκνῶσαι χαλεπὸν οὐδέν. ἐμπεπλασμένον
<span class="lb" data-page="18a.284" data-line="18" id="p18a.284.18"></span>δὲ χυμὸν ἢ γλίσχρον ἢ παχὺν ἐν σαρκώδεσι μορίοις 
<span class="pb" data-page="18a.285" id="p18a.285"></span>
<span class="lb" data-page="18a.285" data-line="1" id="p18a.285.1"></span>ἐκκενῶσαι χαλεπώτατον. ὅπου γὰρ δὴ καὶ τὸν ἐκ τούτων
<span class="lb" data-page="18a.285" data-line="2" id="p18a.285.2"></span>τῶν ἀγγείων τῶν ἀραιῶν ἐκκαθῆραι ῥύπον οὐκ εὐπετές, ἦ
<span class="lb" data-page="18a.285" data-line="3" id="p18a.285.3"></span>πού γε τῶν σαρκοειδῶν ἕτοιμον. ὥστε πάνυ μοχθηρὸς ὁ
<span class="lb" data-page="18a.285" data-line="4" id="p18a.285.4"></span>λόγος αὐτὰς ἐν ὑγροῖς αἰτίοις ἐναντιωτέρας εἶναι φάσκων
<span class="lb" data-page="18a.285" data-line="5" id="p18a.285.5"></span>ἀεὶ τῶν ἐν τοῖς στερεοῖς. εἰ μὲν γὰρ ἁπλῶς πλῆθος εἴη,
<span class="lb" data-page="18a.285" data-line="6" id="p18a.285.6"></span>καθ’ ὅλην τοῦ ζώου τὴν ἕξιν ἐν τοῖς ἀγγείοις περιεχόμενον,
<span class="lb" data-page="18a.285" data-line="7" id="p18a.285.7"></span>ὅπερ ἰδίως ὀνομάζουσι πλῆθος, ἕτοιμόν τε παραχρῆμα κενῶσαι
<span class="lb" data-page="18a.285" data-line="8" id="p18a.285.8"></span>τοῦτο καὶ τῶν συμπτωμάτων ὁ κάμνων ἀπαλλαγήσεται
<span class="lb" data-page="18a.285" data-line="9" id="p18a.285.9"></span>δι’ αὐτοῦ. κακοχυμίας δέ τινος ἢ διαφθορᾶς ὑπαρχούσης
<span class="lb" data-page="18a.285" data-line="10" id="p18a.285.10"></span>ἀδύνατόν ἐστι διὰ κενώσεως ἀθρόας ἰάσασθαι τὸν
<span class="lb" data-page="18a.285" data-line="11" id="p18a.285.11"></span>ἄνθρωπον, καὶ μέντοι καὶ φαίνεται ταῦθ’ οὕτως γιγνόμενα.
<span class="lb" data-page="18a.285" data-line="12" id="p18a.285.12"></span>πολλοὶ μὲν γὰρ βαρυνόμενοί τε τὸ σῶμα καὶ τάσεως αἰσθανόμενοι
<span class="lb" data-page="18a.285" data-line="13" id="p18a.285.13"></span>παραχρῆμα τῶν συμπτωμάτων ἀπηλλάγησαν
<span class="lb" data-page="18a.285" data-line="14" id="p18a.285.14"></span>
<span class="milestone ed1page" data-n="343" data-unit="ed1page" id="ed1page.343"></span>ἐπὶ ταῖς φλεβοτομίαις. ἔνιοι δὲ μῆνα ὅλον ὑπὸ διαφθορᾶς
<span class="lb" data-page="18a.285" data-line="15" id="p18a.285.15"></span>ὀχλούμενοι διετέλεσαν, μήτ’ ἀθρόως ἐκκενῶσαι τὸ
<span class="lb" data-page="18a.285" data-line="16" id="p18a.285.16"></span>μοχθηρὸν αἷμα δυναμένων ἡμῶν μήθ’ ἕτερον ἀντεγχέαι
<span class="lb" data-page="18a.285" data-line="17" id="p18a.285.17"></span>χρηστόν. ἐκ μὲν γὰρ τῶν σίτων δήπου καλῶς κατεργασθέντων ﻿
<span class="pb" data-page="18a.286" id="p18a.286"></span>
<span class="lb" data-page="18a.286" data-line="1" id="p18a.286.1"></span>ἐν τῷ τοῦ ζώου σώματι, γεννᾶσθαι τὸ χρητὸν αἷμα
<span class="lb" data-page="18a.286" data-line="2" id="p18a.286.2"></span>πέφυκεν. ἐν αὐτῷ δὲ τῷ προσφέρειν τροφὰς ἐπιτηδείους,
<span class="lb" data-page="18a.286" data-line="3" id="p18a.286.3"></span>κίνδυνός ἐστι τῷ προϋπάρχοντι μοχθηρῷ συνδιαφθαρῆναι
<span class="lb" data-page="18a.286" data-line="4" id="p18a.286.4"></span>τὸ χρηστὸν, ὅθεν οὐδὲ πᾶσαν οἴονται διαφθορὸν ἰάσασθαι,
<span class="lb" data-page="18a.286" data-line="5" id="p18a.286.5"></span>ἀλλ’ ἐκείνην μόνην, ἐφ’ ἧς ἰσχυρὸν μὲν ἔτι τὸ σῶμά ἐστιν,
<span class="lb" data-page="18a.286" data-line="6" id="p18a.286.6"></span>ἡ δύναμις δ’ εὔρωστος. οὐ μὴν ἰῶδες ἐγένετο τὸ αἷμα
<span class="lb" data-page="18a.286" data-line="7" id="p18a.286.7"></span>παντάπασιν, οὐδ’ ὅσον συνδιαφθεῖραι τὴν ἐπιῤῥέουσαν τροφὴν,
<span class="lb" data-page="18a.286" data-line="8" id="p18a.286.8"></span>ἀλλ’ αὐτὸ μᾶλλον ὑπ’ ἐκείνης ἐπικραθῆναι. οὐ μὴν
<span class="lb" data-page="18a.286" data-line="9" id="p18a.286.9"></span>οὐδὲ ὅταν τὸ πρὸς τὴν δύναμιν πλῆθος συστῇ, δυνατὸν
<span class="lb" data-page="18a.286" data-line="10" id="p18a.286.10"></span>ἰάσασθαι ταχέως αὐτὸ, συγκαταλυομένης ἐνίοτε τῇ κενώσει
<span class="lb" data-page="18a.286" data-line="11" id="p18a.286.11"></span>τῆς δυνάμεως. εἴρηται δὲ ἡμῖν καὶ περὶ τῆς διαθέσεως
<span class="lb" data-page="18a.286" data-line="12" id="p18a.286.12"></span>τῆς τοιαύτης ἐν τῇ τῆς θεραπευτικῆς μεθόδου πραγματείᾳ.
<span class="lb" data-page="18a.286" data-line="13" id="p18a.286.13"></span>ὀλιγάκις οὖν ἐπὶ τῇ κενώσει τὸν ἄνθρωπον δείξεις ὑγιαίνοντα
<span class="lb" data-page="18a.286" data-line="14" id="p18a.286.14"></span>παραχρῆμα. γενήσεται μέντοι ποτὲ τοῦτο, καθάπερ καὶ
<span class="lb" data-page="18a.286" data-line="15" id="p18a.286.15"></span>φαίνεται καὶ δείκνυσιν ἐναργῶς καὶ πεῖρα τοῦ λόγου τὴν
<span class="lb" data-page="18a.286" data-line="16" id="p18a.286.16"></span>ἀλήθειαν. ἔνιοι γὰρ ἐπὶ ταῖς κενώσεσιν αὐτίκα πάντων
<span class="lb" data-page="18a.286" data-line="17" id="p18a.286.17"></span>ἀπαλλάττονται τῶν ὀχληρῶν, ἀλλ’ οὐδ’ ἴσασι τὰς διαθέσεις
<span class="lb" data-page="18a.286" data-line="18" id="p18a.286.18"></span>αὐτῶν οἱ ἰατροὶ πάντες, οὔτ’ εἰ γινώσκουσιν, εὐθέως διαγινώσκειν 
<span class="pb" data-page="18a.287" id="p18a.287"></span>
<span class="lb" data-page="18a.287" data-line="1" id="p18a.287.1"></span>δύνανται. οὗτοι τοίνυν οἱ μάλιστα ληροῦντες, ὧν
<span class="lb" data-page="18a.287" data-line="2" id="p18a.287.2"></span>εἰ χρὴ τἀληθὲς εἰπεῖν, ὁ κορυφαῖός ἐστιν Ἰουλιανὸς, ἀνομίλητος
<span class="lb" data-page="18a.287" data-line="3" id="p18a.287.3"></span>μὲν ἀεὶ διατελέσας τοῖς ἔργοις τῆς τέχνης. ἐξ ὧν
<span class="lb" data-page="18a.287" data-line="4" id="p18a.287.4"></span>δὲ αὐτὸς γιγνώσκει θρασυνόμενος, ἀλλ’ ἡμεῖς γε δι’ αὐτῶν
<span class="lb" data-page="18a.287" data-line="5" id="p18a.287.5"></span>τῶν ἔργων τῆς τέχνης πολλάκις ἐδείξαμεν ἐπὶ τῇ κενώσει
<span class="lb" data-page="18a.287" data-line="6" id="p18a.287.6"></span>τοῦ πλήθους ἑκατέρου παραχρῆμα τοὺς ἀνθρώπους
<span class="lb" data-page="18a.287" data-line="7" id="p18a.287.7"></span>ὑγιασθέντας. ἑκάτερον δὲ λέγω, τό θ’ ὡς πρὸς τὴν χώραν
<span class="lb" data-page="18a.287" data-line="8" id="p18a.287.8"></span>τῶν ἀγγείων, ὃ καὶ πληθώραν ὀνομάζουσι, τό τε πρὸς τὴν
<span class="lb" data-page="18a.287" data-line="9" id="p18a.287.9"></span>δύναμιν, ὅταν μὴ καταλύηται τῇ κενώσει. ταῦτα μὲν οὖν
<span class="lb" data-page="18a.287" data-line="10" id="p18a.287.10"></span>ὅταν ἄρξηται ταὐτῶν ἐπισκέπτεσθαι τοὺς ἀῤῥώστους, ἅμα
<span class="lb" data-page="18a.287" data-line="11" id="p18a.287.11"></span>τοῖς ἐπισταμένοις ἰάσασθαι μαθήσεται. 
</p>
</section>
<section id="s8" title="Chapter 8">
<p>
<span class="lb" data-page="18a.287" data-line="12" id="p18a.287.12"></span>
<span class="milestone ed2page" data-n="391" data-unit="ed2page" id="ed2page.391"></span>Τὰ δ’ ἑξῆς ἴδωμεν, ἐν οἷς τὸν Ἀσκληπιάδου
<span class="lb" data-page="18a.287" data-line="13" id="p18a.287.13"></span>λόγον ὁ Ἰουλιανὸς μεταχειρίσεται, τοῦτον δὴ τὸν πολυθρύλητον,
<span class="lb" data-page="18a.287" data-line="14" id="p18a.287.14"></span>ὡς οὐχ ἕλκει τῶν οἰκείων χυμῶν ἕκαστον τῶν καθαιρόντων
<span class="lb" data-page="18a.287" data-line="15" id="p18a.287.15"></span>φαρμάκων, ἀλλ’ αὐτὸν γεννᾷ. λέλεκται δέ μοι 
<span class="pb" data-page="18a.288" id="p18a.288"></span>
<span class="lb" data-page="18a.288" data-line="1" id="p18a.288.1"></span>περὶ τούτου βραχέα μέν τινα κἀπὶ τῆς. τελευτῆς τοῦ περὶ
<span class="lb" data-page="18a.288" data-line="2" id="p18a.288.2"></span>τῶν καθ’ Ἱπποκράτην στοιχείων, ὥσπερ κἀν τῷ πρώτῳ τῶν
<span class="lb" data-page="18a.288" data-line="3" id="p18a.288.3"></span>φυσικῶν δυνάμεων. ὕστερον δὲ τῶν ἑταίρων ἀξιωσάντων
<span class="lb" data-page="18a.288" data-line="4" id="p18a.288.4"></span>καὶ δι’ ἑνὸς ὅλου γράμματος, ὃ περὶ τῶν καθαιρόντων
<span class="lb" data-page="18a.288" data-line="5" id="p18a.288.5"></span>φαρμάκων δυνάμεως ἐπιγέγραπται, τὸν μὲν ὅλον λόγον ὁ
<span class="lb" data-page="18a.288" data-line="6" id="p18a.288.6"></span>βουλόμενος ἐξ ἐκείνων μανθανέτω, τοῖς δ’ ὑπὸ Θεσσάλου
<span class="lb" data-page="18a.288" data-line="7" id="p18a.288.7"></span>εἰρημένοις, ἐνταῦθα ἀπανθήσω προσγράψας αὐτὰ κατὰ λέξιν.
<span class="lb" data-page="18a.288" data-line="8" id="p18a.288.8"></span>ἀθλητὴν γὰρ λαμβάνοντες εὐέκτην ὃν βούλονται κατὰ
<span class="lb" data-page="18a.288" data-line="9" id="p18a.288.9"></span>φύσιν ἔχοντα, χρηστῆς τούτῳ τῆς ὕλης ἐν τῷ σώματι
<span class="lb" data-page="18a.288" data-line="10" id="p18a.288.10"></span>ὑποκειμένης καὶ ἀτρέπτου καθαρτικὸν δίδομεν καὶ δείκνυμεν
<span class="lb" data-page="18a.288" data-line="11" id="p18a.288.11"></span>τὰ ἀποκρινόμενα καὶ σφόδρα διεφθορότα. εἶτ’ ἐπιλογιζόμεθα
<span class="lb" data-page="18a.288" data-line="12" id="p18a.288.12"></span>μηδενὸς ἐνίστασθαι δυναμένου πρὸς τὸ λεγόμενον
<span class="lb" data-page="18a.288" data-line="13" id="p18a.288.13"></span>ἐναντιωτικῶς, ὡς δὴ ἃ νῦν ἐκκρίνεται, δριμύτατά τε καὶ
<span class="lb" data-page="18a.288" data-line="14" id="p18a.288.14"></span>διεφθαρμένα, πρὸ μὲν τοῦ καθαρτικοῦ οὐχ ὑπόκειται τοιάδε
<span class="lb" data-page="18a.288" data-line="15" id="p18a.288.15"></span>τῷ ἀθλητῇ, εὐέκτης γὰρ ἐτύγχανεν ὤν. λείπεται οὖν μηδὲν
<span class="lb" data-page="18a.288" data-line="16" id="p18a.288.16"></span>ἄλλο ἡμᾶς δύνασθαι λέγειν ἢ ὅτι ὑπὸ τοῦ φαρμάκου
<span class="lb" data-page="18a.288" data-line="17" id="p18a.288.17"></span>ἀμφότερα γίνεται, πρῶτον μὲν τὸ τὴν ὕλην μεταβάλλειν 
<span class="pb" data-page="18a.289" id="p18a.289"></span>
<span class="lb" data-page="18a.289" data-line="1" id="p18a.289.1"></span>εἰς διαφθορὰν, δεύτερον δὲ καὶ ἀποκρίνεσθαι, εἴτε δι’ ἔμετον
<span class="lb" data-page="18a.289" data-line="2" id="p18a.289.2"></span>εἴη εἴτε διὰ γαστρός. αὕτη μὲν ἡ τοῦ Θεσσαλοῦ ῥῆσις·
<span class="lb" data-page="18a.289" data-line="3" id="p18a.289.3"></span>ἀκούσατε δὲ καὶ πρὸς ἡμῶν ἐν μέρει ὡς τὸ καθαίρεσθαι
<span class="lb" data-page="18a.289" data-line="4" id="p18a.289.4"></span>πάντας χυμοὺς τὸν εὐέκτην οὐ μᾶλλόν τι τοῦ γεννᾶσθαι
<span class="lb" data-page="18a.289" data-line="5" id="p18a.289.5"></span>νῦν ἐστι δηλωτικὸν ἢ τοῦ περιέχεσθαι πρόσθεν.
<span class="lb" data-page="18a.289" data-line="6" id="p18a.289.6"></span>μάτην οὖν εἴρηκε μηδ’ ἑτέραν γε τῶν αἱρέσεων, μήτ’ ἀνατρέπων
<span class="lb" data-page="18a.289" data-line="7" id="p18a.289.7"></span>ἐξ ἀνάγκης μήτε κατασκευάζων. εἰ δὲ τῶν ὑπαγόντων
<span class="lb" data-page="18a.289" data-line="8" id="p18a.289.8"></span>τι τὴν γαστέρα διδοῖεν, ἀλλ’ οὐ φαρμακῶδές γε τοῦτό
<span class="lb" data-page="18a.289" data-line="9" id="p18a.289.9"></span>ἐστιν αὐτοῖς, οὐδ’ ὥσπερ ἀναίσχυντος Θερσίτης δίδομεν
<span class="lb" data-page="18a.289" data-line="10" id="p18a.289.10"></span>λέγειν καὶ δείκνυμεν, μήτε δοὺς αὐτὸς ἢ δείξας πώποτε,
<span class="lb" data-page="18a.289" data-line="11" id="p18a.289.11"></span>μηδ’ ἄλλου δόντος ἢ δείξαντος θεασάμενος. οὐ μὴν ἡμεῖς
<span class="lb" data-page="18a.289" data-line="12" id="p18a.289.12"></span>γε τοιοῦτοι τολμῶντες λέγειν ἢ γράφειν ἃ μὴ πράττομεν,
<span class="lb" data-page="18a.289" data-line="13" id="p18a.289.13"></span>ἀλλὰ τοῖς ἔργοις αὐτοῖς πρότερον ἀποδεικνύντες τἀληθὲς,
<span class="lb" data-page="18a.289" data-line="14" id="p18a.289.14"></span>τηνικαῦτα· τὴν ἀμφ’ αὐτὰ τέχνην ἐξηγούμεθα, ἅπερ ἐστὶν
<span class="lb" data-page="18a.289" data-line="15" id="p18a.289.15"></span>ἀκοῦσαι τῶν ἐκ τῆς ἀγέλης τοῦ Θεσσαλοῦ, πόσους μὲν ὑδερικοὺς
<span class="lb" data-page="18a.289" data-line="16" id="p18a.289.16"></span>ὑδραγωγῷ φαρμάκῳ καθήρας αὐτίκα τὴν γαστέρα
<span class="lb" data-page="18a.289" data-line="17" id="p18a.289.17"></span>προσεσταλμένην ἀπέφηνα, πόσους ἰκτεριῶντας χολαγωγῷ 
<span class="pb" data-page="18a.290" id="p18a.290"></span>
<span class="lb" data-page="18a.290" data-line="1" id="p18a.290.1"></span>παραχρῆμα τὸν ἴκτερον ἰασάμην. ἀλλ’ οὐδὲ τούτων οὐδὲν
<span class="lb" data-page="18a.290" data-line="2" id="p18a.290.2"></span>οὐδ’ ἄλλο τοιοῦτον Ἰουλιανὸς ἐθεάσατο. διὰ τῶν ἀθλητῶν,
<span class="lb" data-page="18a.290" data-line="3" id="p18a.290.3"></span>φησὶ, δίδωμι καθαρτικὸν καὶ δείκνυμι. ἀκόλουθον μὲν γὰρ
<span class="lb" data-page="18a.290" data-line="4" id="p18a.290.4"></span>δηλαδὴ τῷ τοσαύτης ἐμπληξίας μεστῷ καθαίρειν μὲν τοὺς
<span class="lb" data-page="18a.290" data-line="5" id="p18a.290.5"></span>εὐχύμους ἀθλητὰς, μὴ καθαίρειν δὲ μήθ’ ὑδεριῶντας μήτε
<span class="lb" data-page="18a.290" data-line="6" id="p18a.290.6"></span>μελαγχολῶντας, μήτε τὸν καλούμενον ἐλέφαντα νοσοῦντα,
<span class="lb" data-page="18a.290" data-line="7" id="p18a.290.7"></span>μήτε καρκίνῳ κάμνοντα, μήθ’ ὑπὸ φαγεδαίνης ἢ ἐρυσιπέλατος
<span class="lb" data-page="18a.290" data-line="8" id="p18a.290.8"></span>ἐνοχλούμενον, ἤ τινος ἄλλου κακοχύμου νοσήματος.
<span class="lb" data-page="18a.290" data-line="9" id="p18a.290.9"></span>
<span class="milestone ed2page" data-n="392" data-unit="ed2page" id="ed2page.392"></span>ἅλις ἤδη μοι καὶ τούτων αὐτοῦ τῶν λήρων. εἰ γὰρ
<span class="lb" data-page="18a.290" data-line="10" id="p18a.290.10"></span>ἅπαντα λέγειν ὧν ἐστιν ἄξιος ἀκούειν Ἰουλιανὸς ἐπιχειρήσειέ
<span class="lb" data-page="18a.290" data-line="11" id="p18a.290.11"></span>τις, οὐ μιᾶς ἢ δυοῖν, ἀλλὰ παμπόλλων αὐτῷ χρεία
<span class="lb" data-page="18a.290" data-line="12" id="p18a.290.12"></span>βίβλων ἐστίν. ἀλλ’ ἀκούσωμεν οὖν αὐτοῦ τι τῶν ἐφεξῆς
<span class="lb" data-page="18a.290" data-line="13" id="p18a.290.13"></span>ὡδί πως γράφοντος. ἄλλο δή φημι ἰσχυρότατον ὃ μᾶλλον
<span class="lb" data-page="18a.290" data-line="14" id="p18a.290.14"></span>ὁρῶντας σωφρονίζεσθαι ἐχρῆν καὶ μὴ πάντα τῆς μελαίνης
<span class="lb" data-page="18a.290" data-line="15" id="p18a.290.15"></span>χολῆς ἄγειν. ὅτι δὴ χολῆς ὑπεῖναι δοξαζομένης φλεγμαγωγὸν
<span class="lb" data-page="18a.290" data-line="16" id="p18a.290.16"></span>δίδομεν, καὶ χολὴ μὲν ἀποκρίνεται, φλέγμα δὲ οὐκ, ἢ
<span class="lb" data-page="18a.290" data-line="17" id="p18a.290.17"></span>φλέγματος ὑπονοουμένου φλεγμαγωγὸν, καὶ φλέγμα μὲν οὐκ ﻿
<span class="pb" data-page="18a.291" id="p18a.291"></span>
<span class="lb" data-page="18a.291" data-line="1" id="p18a.291.1"></span>ἀποκρίνεται, χολὴ δὲ ἐπ’ ἀμφοῖν, ὑδραγωγὸν δίδομεν καὶ
<span class="lb" data-page="18a.291" data-line="2" id="p18a.291.2"></span>τόδε οὔτε ὕδωρ φανήσεται τὸ φερόμενον, πάντων μάλιστα
<span class="lb" data-page="18a.291" data-line="3" id="p18a.291.3"></span>παραδοξότατον, ὑδρωπικῶν σαφῶς ὕδατος παρακειμένου,
<span class="lb" data-page="18a.291" data-line="4" id="p18a.291.4"></span>ἀπόκρισις γένοιτ’ ἂν, χολῇ μὲν διὰ χολαγωγοῦ, φλέγματι
<span class="lb" data-page="18a.291" data-line="5" id="p18a.291.5"></span>δὲ διὰ φλεγμαγαγωγοῦ. αὕτη μὲν ἡ ῥῆσις· ἄξιον δὲ αὐτοῦ
<span class="lb" data-page="18a.291" data-line="6" id="p18a.291.6"></span>ἄγασθαι πρῶτον μὲν τὸ κατὰ τὴν ἀρχὴν εἰρημένον ὡς
<span class="lb" data-page="18a.291" data-line="7" id="p18a.291.7"></span>χρῆν μὴ πάντα τῆς μελαίνης χολῆς ἄγειν. μελαγχολῶντας
<span class="lb" data-page="18a.291" data-line="8" id="p18a.291.8"></span>γὰρ ἡμᾶς δηλονότι λέγει τοὺς ἐπαινοῦντας Ἱπποκράτην.
<span class="lb" data-page="18a.291" data-line="9" id="p18a.291.9"></span>ἀλλ’ οὗτός γε ὁ χαριεντισμὸς ἑτέροις μᾶλλον ἔπρεπεν, ὅσοι
<span class="lb" data-page="18a.291" data-line="10" id="p18a.291.10"></span>δογματίζουσιν ὑπὸ μελαίνης χολῆς ἐνοχλεῖσθαι τοὺς μελαγχολῶντας.
<span class="lb" data-page="18a.291" data-line="11" id="p18a.291.11"></span>Ἰουλιανὸς δὲ ὁμοιότατός ἐστι τῷ κατὰ τὸν Αἰσώπου
<span class="lb" data-page="18a.291" data-line="12" id="p18a.291.12"></span>λόγον ὄνῳ, ὃς θεασάμενος ἓν τῶν Μελιταίων κυνίδιον
<span class="lb" data-page="18a.291" data-line="13" id="p18a.291.13"></span>Ἀριστοσίτῳ δεσπότῃ συγκατακείμενον, ἁλλόμενόν τε
<span class="lb" data-page="18a.291" data-line="14" id="p18a.291.14"></span>περὶ αὐτὸν καὶ σκιρτῶν καὶ σεῖον τὴν οὐρὰν, καί τι καὶ
<span class="lb" data-page="18a.291" data-line="15" id="p18a.291.15"></span>φώνημα τερπνὸν ὑποφθεγγόμενον, ἐφ’ οἷς ἥδοντό τε καὶ
<span class="lb" data-page="18a.291" data-line="16" id="p18a.291.16"></span>κατεφίλουν αὐτὸ πάντες οἱ σύνδειπνοι, μηδὲν μελλήσας ἀλλ’
<span class="lb" data-page="18a.291" data-line="17" id="p18a.291.17"></span>εὐθὺς ἀναπηδήσας ἐπὶ τὴν κλίνην ὀγκᾶται καὶ κατ’ αὐτὸν
<span class="lb" data-page="18a.291" data-line="18" id="p18a.291.18"></span>εἰλεῖτο, σείων τὴν οὐράν. ἀλλὰ τούτῳ παραπλησίως ὢν 
<span class="pb" data-page="18a.292" id="p18a.292"></span>
<span class="lb" data-page="18a.292" data-line="1" id="p18a.292.1"></span>Ἰουλιανὸς ἐπισκήπτει χαριεντιζόμενος εἰς μελαγχολίαν ἡμᾶς,
<span class="lb" data-page="18a.292" data-line="2" id="p18a.292.2"></span>ἣν αὐτός φησιν ὑπὸ μελαίνης γίγνεσθαι χολῆς. κατέλειπε
<span class="lb" data-page="18a.292" data-line="3" id="p18a.292.3"></span>τοίνυν ἡμᾶς ἐπί σοι λέγειν τὴν μέλαιναν, ὃς οὐδὲ τῶν ἰατρικῶν
<span class="lb" data-page="18a.292" data-line="4" id="p18a.292.4"></span>παιδαρίων ἀμείνων ὑπάρχων τὴν τέχνην ἐπιτιμᾷς
<span class="lb" data-page="18a.292" data-line="5" id="p18a.292.5"></span>Ἱπποκράτους. τίς ταύτης μείζων μελαγχολία; τίς ἀπαιδευσία
<span class="lb" data-page="18a.292" data-line="6" id="p18a.292.6"></span>φανερωτέρα; τὶς τόλμη προπετεστέρα; καθ’ ἡμῶν, Ἰουλιανὲ,
<span class="lb" data-page="18a.292" data-line="7" id="p18a.292.7"></span>χαριεντίζῃ τοιαῦτα καὶ συνάπτεις αὐτὰ λόγοις ἀμαθέσιν,
<span class="lb" data-page="18a.292" data-line="8" id="p18a.292.8"></span>ὡς ἂν μὴ παῖδα λαθεῖν αὐτῶν τὴν ἀτοπίαν. Ἱπποκράτους
<span class="lb" data-page="18a.292" data-line="9" id="p18a.292.9"></span>γὰρ εἰρηκότος οὔθ’ ἡλικίαν οὔθ’ ὥραν ἔτους
<span class="lb" data-page="18a.292" data-line="10" id="p18a.292.10"></span>οὔθ’ ὅλως οὐδένα καιρὸν εὑρεθῆναι δύνασθαι, καθ’ ὃν
<span class="lb" data-page="18a.292" data-line="11" id="p18a.292.11"></span>ἀπόλλυταί τις ἐκ τοῦ σώματος ἡμῶν χυμὸς, ὃν αὐτὸς ἀεί
<span class="lb" data-page="18a.292" data-line="12" id="p18a.292.12"></span>φησιν ὑπάρχειν, αἵματος δηλονότι καὶ φλέγματος
<span class="lb" data-page="18a.292" data-line="13" id="p18a.292.13"></span>
<span class="milestone ed1page" data-n="344" data-unit="ed1page" id="ed1page.344"></span>καὶ χολῶν διττῶν. ἅπαντας μὲν γὰρ εἶναι διὰ παντὸς, αὐξάνεσθαι
<span class="lb" data-page="18a.292" data-line="14" id="p18a.292.14"></span>δ’ ἄλλον ἐν ἄλλῃ κράσει καὶ φύσει σώματος, ἡλικίᾳ
<span class="lb" data-page="18a.292" data-line="15" id="p18a.292.15"></span>τε καὶ ὥρᾳ καὶ χώρᾳ καὶ νοσήματι νομίζεις καταβάλλεσθαι
<span class="lb" data-page="18a.292" data-line="16" id="p18a.292.16"></span>τὸν λόγον, εἰ τῷ χολῶντι φλέγματος ἀγωγὸν δοθείη
<span class="lb" data-page="18a.292" data-line="17" id="p18a.292.17"></span>φάρμακον, τουτὶ μὲν κενούμενον φαίνοιτο, χολὴ δὲ οὐ κενοῦται. 
<span class="pb" data-page="18a.293" id="p18a.293"></span>
<span class="lb" data-page="18a.293" data-line="1" id="p18a.293.1"></span>φέρε τοίνυν ἡμῖν τοῦτο φαίνεται γιγνόμενον, μηδ’
<span class="lb" data-page="18a.293" data-line="2" id="p18a.293.2"></span>ἐκκενοῦν τὸ φάρμακον ἀεὶ τὸν οἰκεῖον ἑαυτῷ χυμόν. ἆρ’
<span class="lb" data-page="18a.293" data-line="3" id="p18a.293.3"></span>οὖν ἐναργῶς ἐδόκει ψευδὲς εἶναι τὸ Ἱπποκράτους δόγμα;
<span class="lb" data-page="18a.293" data-line="4" id="p18a.293.4"></span>εἰ γὰρ ὁμοτίμως μὲν ἅπαντας ἕλκει τοὺς χυμοὺς ἕκαστον
<span class="lb" data-page="18a.293" data-line="5" id="p18a.293.5"></span>τῶν καθαιρόντων, ἀλλοιοῦν δ’ εἰς μίαν ἰδέαν αὐτοὺς, ἣν
<span class="lb" data-page="18a.293" data-line="6" id="p18a.293.6"></span>πέφυκεν, οὐδὲν διοίσει τοῦ φλεβοτομεῖν τὸ καθαίρειν. ἀλλ’
<span class="lb" data-page="18a.293" data-line="7" id="p18a.293.7"></span>εἴπερ τοῦτο οὕτως ἔχει, ῥᾷστον ἤδη τῇ πείρᾳ κρῖναι τὸ
<span class="lb" data-page="18a.293" data-line="8" id="p18a.293.8"></span>δόγμα καὶ δυοῖν ἀνθρώπων ἀσκίτην ὕδερον ἐχόντων ἴσον
<span class="lb" data-page="18a.293" data-line="9" id="p18a.293.9"></span>τὸ μέγεθος, ἐπὶ τῇ τοῦ σώματος ἕξει τε καὶ ἡλικίᾳ παραπλησίως
<span class="lb" data-page="18a.293" data-line="10" id="p18a.293.10"></span>διακειμένων, τῷ μὲν ἑτέρῳ δοῦναι τῶν ὑδραγωγῶν
<span class="lb" data-page="18a.293" data-line="11" id="p18a.293.11"></span>τι φάρμακον,<span class="milestone ed2page" data-n="393" data-unit="ed2page" id="ed2page.393"></span> τοῦ δ’ ἑτέρου τεμεῖν τὴν φλέβα,
<span class="lb" data-page="18a.293" data-line="12" id="p18a.293.12"></span>κἄπειτα θεάσασθαι τίς μὲν ἐξ αὐτῶν ὠφελεῖται, τίς δὲ
<span class="lb" data-page="18a.293" data-line="13" id="p18a.293.13"></span>βλάπτεται. δίκαιον μὲν ἦν ἴσον ἑκατέρῳ ποιήσασθαι τὸ
<span class="lb" data-page="18a.293" data-line="14" id="p18a.293.14"></span>πλῆθος τῆς κενώσεως, τοσαύτας κοτύλας ἐκχέοντας τοῦ
<span class="lb" data-page="18a.293" data-line="15" id="p18a.293.15"></span>αἵματος, ὅσας τοῦ κενωθέντος, ὡς οὗτοι νομίζουσιν ὕδατος
<span class="lb" data-page="18a.293" data-line="16" id="p18a.293.16"></span>ὑπὸ τοῦ καθαρτικοῦ φαρμάκου. κἂν τοῦτο συγχωρήσωμεν
<span class="lb" data-page="18a.293" data-line="17" id="p18a.293.17"></span>αὐτοῖς καὶ τοῦ μὲν ἑτέρου διὰ τῆς καθάρσεως κενώσομεν
<span class="lb" data-page="18a.293" data-line="18" id="p18a.293.18"></span>κοτύλας ὕδατος, εἰ τύχοι ιε΄, τοῦ δ’ ἑτέρου διὰ τῆς φλεβοτομίας 
<span class="pb" data-page="18a.294" id="p18a.294"></span>
<span class="lb" data-page="18a.294" data-line="1" id="p18a.294.1"></span>δύο μόνας ἐπίδωμεν ὅστις μὲν αὐτῶν ἐσφάγη. τί
<span class="lb" data-page="18a.294" data-line="2" id="p18a.294.2"></span>γὰρ ἂν ἄλλο τις εἴποι περὶ τοῦ φλεβοτομηθέντος ὑδεριῶντος;
<span class="lb" data-page="18a.294" data-line="3" id="p18a.294.3"></span>ὅστις δ’ ὤνηται τὰ μέγιστα. τί, λέγομεν, ὦ οὗτος;
<span class="lb" data-page="18a.294" data-line="4" id="p18a.294.4"></span>ἆρα ἴσως ἢ παραπλησίως ὁ νῦν εἰρημένος ἔλεγχος ὅσῳ μικρὸν
<span class="lb" data-page="18a.294" data-line="5" id="p18a.294.5"></span>ἔμπροσθεν ἐγχειρήσας, καθαρτικὸν χολῆς, φησὶ, διδόσθω
<span class="lb" data-page="18a.294" data-line="6" id="p18a.294.6"></span>τινὶ τῶν ὑδεριόντων, κενώσει μὲν, ὦ οὗτος, καὶ τουτὶ
<span class="lb" data-page="18a.294" data-line="7" id="p18a.294.7"></span>χολὴν, ἀλλ’ ὀλίγην τε καὶ σὺν οὐδενὶ χρηστῷ· καθαρτικὸν
<span class="lb" data-page="18a.294" data-line="8" id="p18a.294.8"></span>ὑδατώδους ἰχῶρος διδόσθω τῷ χολῶντι, κενώσει μὲν ὑδατῶδες,
<span class="lb" data-page="18a.294" data-line="9" id="p18a.294.9"></span>ἀλλ’ ὀλίγον τε καὶ μετὰ βλάβης. πάλιν οὖν διδόσθω
<span class="lb" data-page="18a.294" data-line="10" id="p18a.294.10"></span>τὸ μὲν ὑδραγωγὸν τῷ τὸν· ἀσκίτην νοσοῦντι, τὸ δὲ
<span class="lb" data-page="18a.294" data-line="11" id="p18a.294.11"></span>χολαγωγὸν τῷ τὸν ἴκτερον, καὶ πολὺ κενωθήσεται τῶν ἀνθρώπων
<span class="lb" data-page="18a.294" data-line="12" id="p18a.294.12"></span>ἑκάτερος καὶ σὺν ὠφελείᾳ μεγάλῃ. ταῦτα εἰ μὲν
<span class="lb" data-page="18a.294" data-line="13" id="p18a.294.13"></span>οὐδέπω ἀνέγνω γεγραμμένα παρὰ τινι τῶν ἰατρῶν ὁ Ἰουλιανὸς,
<span class="lb" data-page="18a.294" data-line="14" id="p18a.294.14"></span>θαυμάζω τὴν φιλοπονίαν τἀνδρός. ἀναγνοὺς δ’ εἰ
<span class="lb" data-page="18a.294" data-line="15" id="p18a.294.15"></span>ἐτόλμησε γράφειν ἅπερ ἔγραψεν, ἄξιον ἄγασθαι τὴν σύνεσιν
<span class="lb" data-page="18a.294" data-line="16" id="p18a.294.16"></span>αὐτοῦ. νομίζω γὰρ ἐγὼ νῦν ἀκούσασι τῶν εἰρημένων ἀρτήσειν
<span class="lb" data-page="18a.294" data-line="17" id="p18a.294.17"></span>αὐτῶν τὰ ὦτα. Ἰουλιανὸς δ’ ἐν οἷς ἔγραψε περὶ 
<span class="pb" data-page="18a.295" id="p18a.295"></span>
<span class="lb" data-page="18a.295" data-line="1" id="p18a.295.1"></span>αὐτῶν ἡγεῖται μελαγχολᾷν ἡμᾶς. ἀποκρίνασθαι τοιγαροῦν
<span class="lb" data-page="18a.295" data-line="2" id="p18a.295.2"></span>ἀναμνησθεὶς τῶν φιλοσόφων οὓς ἐπῄνεσε, παρὰ τίνος αὐτῶν
<span class="lb" data-page="18a.295" data-line="3" id="p18a.295.3"></span>ἔμαθε νόμον ἀποδείξεως τοιοῦτον, οἵῳ φαίνεται κεχρημένος.
<span class="lb" data-page="18a.295" data-line="4" id="p18a.295.4"></span>εἰ γὰρ ἐπεφύκει, φησὶ, τὸ χολαγωγὸν φάρμακον ἐκκαθαίρειν
<span class="lb" data-page="18a.295" data-line="5" id="p18a.295.5"></span>τοῦ ζώου τὴν χολὴν, οὐκ αὐτὴν γεννᾷν, οὐκ ἂν
<span class="lb" data-page="18a.295" data-line="6" id="p18a.295.6"></span>ἐκενοῦντο χολὴν τοῖς φλεγματώδεσι. θαυμαστή γε ἡ τοῦ
<span class="lb" data-page="18a.295" data-line="7" id="p18a.295.7"></span>ἀκολούθου γνῶσις· ὦ τῆς μεγάλης διαλεκτικῆς τοῦ σοφιστοῦ.
<span class="lb" data-page="18a.295" data-line="8" id="p18a.295.8"></span>τί συνετὸν οὕτω Χρύσιππος ἢ Ἀριστοτέλης ἢ Πλάτων εἶπεν;
<span class="lb" data-page="18a.295" data-line="9" id="p18a.295.9"></span>οἵ γε, εἰ περὶ τούτων αὐτῶν ἐπισκέψασθαι προὐτάθη,
<span class="lb" data-page="18a.295" data-line="10" id="p18a.295.10"></span>τὸ μηδὲ ὅλως περιέχεσθαι κατὰ τὸ σῶμα χολὴν πάντες
<span class="lb" data-page="18a.295" data-line="11" id="p18a.295.11"></span>ἂν ἔφασαν ἕπεσθαι τὸ μηδ’ ὅλως ὑπὸ τῶν χολαγωγῶν ἐκκενοῦσθαι,
<span class="lb" data-page="18a.295" data-line="12" id="p18a.295.12"></span>τὸ δ’ ὀλίγον περιέχεσθαι, τὸ τὴν ἑλκομένην
<span class="lb" data-page="18a.295" data-line="13" id="p18a.295.13"></span>ὑπ’ αὐτῶν ὀλίγην ὑπάρχειν, ὥσπερ γε εἰ πολὺ περιέχοιτο,
<span class="lb" data-page="18a.295" data-line="14" id="p18a.295.14"></span>πολλὴν εἶναι τὴν ἑλκομένην. ἀλλ’ Ἰουλιανὸς ὁ τῆς καινῆς
<span class="lb" data-page="18a.295" data-line="15" id="p18a.295.15"></span>διαλεκτικῆς σοφιστὴς ἀξιοῖ μηδ’ ὅλως ἕπεσθαι χολὴν τοῖς
<span class="lb" data-page="18a.295" data-line="16" id="p18a.295.16"></span>χολαγωγοῖς, ὅταν ὀλίγη ποθ’ ὑπάρχῃ κατὰ τὸ ζῶον. εἶθ’
<span class="lb" data-page="18a.295" data-line="17" id="p18a.295.17"></span>ἡμᾶς μὲν λέγει μελαγχολῶντας τοὺς ὑδραγωγὸν διδόντας ﻿
<span class="pb" data-page="18a.296" id="p18a.296"></span>
<span class="lb" data-page="18a.296" data-line="1" id="p18a.296.1"></span>φάρμακον τοῖς ὑδεριῶσιν. ἑαυτὸν δὲ σωφρονεῖν, οὗ τοῖς
<span class="lb" data-page="18a.296" data-line="2" id="p18a.296.2"></span>δόγμασιν ἕπεται φλεβοτομεῖν αὐτούς. ὁμοιότατον δὲ τούτοις
<span class="lb" data-page="18a.296" data-line="3" id="p18a.296.3"></span>αὐτοῦ τοῖς λόγοις ἐστὶ καὶ τὸ διὰ τῶν ἐχομένων εἰρημένων
<span class="lb" data-page="18a.296" data-line="4" id="p18a.296.4"></span>ἐν τῇδε τῇ ῥήσει· τό τε γίγνεσθαι ἐπὶ τὸ πλεῖστον ἐναλλὰξ
<span class="lb" data-page="18a.296" data-line="5" id="p18a.296.5"></span>ἐπίτασις τε καὶ ἄνεσις, ὑγεία ἀδιόριστος· ὁμοιούμενός τις,
<span class="lb" data-page="18a.296" data-line="6" id="p18a.296.6"></span>ὡς πρὸς ἡμῶν κατὰ πᾶν συνεχείας, ἐν τῷ σπανίως ὀλιγάκις
<span class="lb" data-page="18a.296" data-line="7" id="p18a.296.7"></span>τε φαινομένῳ. ἐν τούτοις Ἰουλιανὸς καταβάλλει τὴν δόξαν
<span class="lb" data-page="18a.296" data-line="8" id="p18a.296.8"></span>τῶν οἰομένων ἀεὶ σωματικὰς εἶναι τὰς κατασκευὰς τῶν παθῶν,
<span class="lb" data-page="18a.296" data-line="9" id="p18a.296.9"></span>ταῦτα ὡς μαρτυροῦντα, γράφοντας ἐπιτάσεις καὶ τὰς
<span class="lb" data-page="18a.296" data-line="10" id="p18a.296.10"></span>ἀνέσεις τῶν νοσημάτων, οἰόμενος συμφωνεῖν μὲν τῇ δόξῃ
<span class="lb" data-page="18a.296" data-line="11" id="p18a.296.11"></span>τῶν μεθοδικῶν, ἐναντιοῦσθαι δὲ τῇ τοῦ παλαιοῦ. καίτοι
<span class="lb" data-page="18a.296" data-line="12" id="p18a.296.12"></span>ταὐτὸ τὸ ἐναντιώτατον εὕροις ἄν. αἱ μὲν γὰρ τοῖς στερεοῖς
<span class="lb" data-page="18a.296" data-line="13" id="p18a.296.13"></span>τοῦ ζώου <span class="milestone ed2page" data-n="394" data-unit="ed2page" id="ed2page.394"></span>μέρεσι διαθέσεις ἐστηριγμέναι τ’ εἰσὶ καὶ
<span class="lb" data-page="18a.296" data-line="14" id="p18a.296.14"></span>μόνιμοι, τὰ δὲ ὑγρὰ καὶ μεταῤῥεῖν εἰκὸς εἰς ἄλλο μόριον
<span class="lb" data-page="18a.296" data-line="15" id="p18a.296.15"></span>τοῦ ζώου καὶ διαφορεῖσθαι λεπτυνόμενα καὶ κατά τινας
<span class="lb" data-page="18a.296" data-line="16" id="p18a.296.16"></span>αἰσθητοὺς πόρους ἐκκρίνεσθαι, καὶ ποτὲ μὲν ὑπὸ τῆς διοικούσης
<span class="lb" data-page="18a.296" data-line="17" id="p18a.296.17"></span>τὰ ζῶα φύσεως πεπτόμενα χρηστότερα γίνεσθαι, 
<span class="pb" data-page="18a.297" id="p18a.297"></span>
<span class="lb" data-page="18a.297" data-line="1" id="p18a.297.1"></span>ποτὲ δ’ ὑπὸ πυρετώδους θερμασίας ἀλλοιούμενα μοχθηρότερα,
<span class="lb" data-page="18a.297" data-line="2" id="p18a.297.2"></span>καὶ τὰ μὲν διαπνεῖσθαι ὑπὸ τῆς πυρετώδους θερμότητος,
<span class="lb" data-page="18a.297" data-line="3" id="p18a.297.3"></span>τὰ δ’ αὐτῶν βελτίω γίγνεσθαι κεραννύμενα
<span class="lb" data-page="18a.297" data-line="4" id="p18a.297.4"></span>χρησταῖς τροφαῖς, τὰ δὲ συνδιαφθείρεσθαι ταῖς ἐπιῤῥεούσαις,
<span class="lb" data-page="18a.297" data-line="5" id="p18a.297.5"></span>ἤτοι γ’ εὐθὺς ἔξωθεν οὔσαις μοχθηραῖς ἢ μὴ καλῶς
<span class="lb" data-page="18a.297" data-line="6" id="p18a.297.6"></span>ἔτι ἐν τῇ γαστρὶ πεφθείσαις, * * * *
<span class="lb" data-page="18a.297" data-line="7" id="p18a.297.7"></span>τοὺς δ’ ἐπὶ σηπεδόνι χυμῶν ἀναπτομένους οὐδὲν δήπου
<span class="lb" data-page="18a.297" data-line="8" id="p18a.297.8"></span>θαυμαστόν ἐστιν ὡς ἂν ἐκεῖνα τύχῃ κατά τε χώρας ἀθροιζόμενά
<span class="lb" data-page="18a.297" data-line="9" id="p18a.297.9"></span>τε καὶ σηπόμενα καὶ κενούμενα, τάς τε γενέσεις
<span class="lb" data-page="18a.297" data-line="10" id="p18a.297.10"></span>ἴσχειν καὶ τὰς παρακμάς. ἀλλ’ ἐν μὲν τούτοις ἀνάσχοιτ’
<span class="lb" data-page="18a.297" data-line="11" id="p18a.297.11"></span>ἄν τις ἴσως αὐτῶν· ὃ δ’ ἐφεξῆς ἔγραψεν Ἰουλιανὸς οὐκ
<span class="lb" data-page="18a.297" data-line="12" id="p18a.297.12"></span>ἔτι κοινὸν. ἁπάντων ὑπάρχον, ἀλλ’ ἴδιον ἐξαίρετον ἑαυτῷ,
<span class="lb" data-page="18a.297" data-line="13" id="p18a.297.13"></span>τοῦτ’ ἤδη σοι δίειμι. ὅλην δ’ ἄμεινόν μοι δοκεῖ παραγράψαι
<span class="lb" data-page="18a.297" data-line="14" id="p18a.297.14"></span>τὴν ῥῆσιν, εἰ καὶ μακροτέρα πώς ἐστιν ἔχουσαν ὧδε.
<span class="lb" data-page="18a.297" data-line="15" id="p18a.297.15"></span>ὅτι δ’ ἀδιανόητον ἐπὶ πλῆθος ἢ διαφθορὰν, ὃ ἄν τι πρὸς
<span class="lb" data-page="18a.297" data-line="16" id="p18a.297.16"></span>τοῦ νῦν τιθέναι, ἀναφέρειν τὸ ποιητικὸν τῆς νόσου, τί δ’
<span class="lb" data-page="18a.297" data-line="17" id="p18a.297.17"></span>ἄν τις συμμελέστατα διαγνοίη τοῦ πάθους δι’ ὅλου τοῦ
<span class="lb" data-page="18a.297" data-line="18" id="p18a.297.18"></span>σώματος ἀπιόντος; ἀναγκαῖον ὁμολογεῖν πάντα περιττεύειν 
<span class="pb" data-page="18a.298" id="p18a.298"></span>
<span class="lb" data-page="18a.298" data-line="1" id="p18a.298.1"></span>ἐν παντὶ μέρει τε καὶ μορίῳ. τῷ ἀποτελέσματι γὰρ συμπαρατείνεσθαι
<span class="lb" data-page="18a.298" data-line="2" id="p18a.298.2"></span>χρὴ τὸ συνέχον αἴτιον. χωρεῖ δὲ δι’ ὅλου
<span class="lb" data-page="18a.298" data-line="3" id="p18a.298.3"></span>πάθη, ὡς πυρετοὶ ἄλλα τε μύρια, ἐφ’ ὧν ἐν τῷ ὅλῳ καὶ
<span class="lb" data-page="18a.298" data-line="4" id="p18a.298.4"></span>τὸ πλῆθος εἶναι δεῖ. καὶ τὸ τοῖς πλεῖον ὅταν πλεῖον καὶ
<span class="lb" data-page="18a.298" data-line="5" id="p18a.298.5"></span>τὸ νόσημα ᾖ καὶ τὸ τοῖς πλεῖον καὶ συγκεχωρημένον ὧδέ
<span class="lb" data-page="18a.298" data-line="6" id="p18a.298.6"></span>πως φάναι. εἰ δέ γε * * * * διὰ ἀντιφῶν τὸ
<span class="lb" data-page="18a.298" data-line="7" id="p18a.298.7"></span>πλῆθος τοῦ ὑγροῦ. καὶ μὴν Ἰουλιανὸς οὐ βούλεται τῶν καθόλου
<span class="lb" data-page="18a.298" data-line="8" id="p18a.298.8"></span>τὸ σῶμα νοσημάτων ἐν ἑνὶ τόπῳ τὴν συνεκτικὴν
<span class="lb" data-page="18a.298" data-line="9" id="p18a.298.9"></span>ὑπάρχειν αἰτίαν. ἀλλὰ κἂν τὴν ῥύσιν ὑπόθηταί τις ἐπὶ
<span class="lb" data-page="18a.298" data-line="10" id="p18a.298.10"></span>τῷ βουβῶνι γίγνεσθαι συνέχον αἴτιον οὖσαν τοῦ πυρετοῦ,
<span class="lb" data-page="18a.298" data-line="11" id="p18a.298.11"></span>εἰς τοσαύτην ἀπορίαν ὁ λόγος ἀχθήσεται. λυομένου γὰρ
<span class="lb" data-page="18a.298" data-line="12" id="p18a.298.12"></span>τοῦ βουβῶνος οὔτε διαμένειν αὐτὴν οὔτε παύεσθαι δυνατὸν,
<span class="lb" data-page="18a.298" data-line="13" id="p18a.298.13"></span>ἐπειδὴ μενούσης μὲν ἀναγκαῖόν ἐστι καὶ τὸν πυρετὸν
<span class="lb" data-page="18a.298" data-line="14" id="p18a.298.14"></span>διαλύεσθαι, λυομένης δὲ συνεκτικὸν ἑαυτῆς αἴτιον ἔχειν τὸν
<span class="lb" data-page="18a.298" data-line="15" id="p18a.298.15"></span>βουβῶνα, κἀν τούτῳ τὸν λόγον ἀνατρέπεσθαι, τοῦ θαυμαστοῦ
<span class="lb" data-page="18a.298" data-line="16" id="p18a.298.16"></span>προστάτου, φάσκοντος ἀδύνατον εἶναι τὸ καθ’ ὅλον
<span class="lb" data-page="18a.298" data-line="17" id="p18a.298.17"></span>τοῦ σῶμα πάθος αἴτιον ἐν ἑνὶ τόπῳ συστῆναι. καὶ μὴν 
<span class="pb" data-page="18a.299" id="p18a.299"></span>
<span class="lb" data-page="18a.299" data-line="1" id="p18a.299.1"></span>οὐδ’ ἄλλην τινὰ ἔννοιαν εἰπεῖν ἔχει τοῦ συνέχοντος αἰτίου,
<span class="lb" data-page="18a.299" data-line="2" id="p18a.299.2"></span>παρὰ τὸ γίνεσθαί τι πρὸς αὐτοῦ καὶ παύεσθαι σὺν αὐτῷ,
<span class="lb" data-page="18a.299" data-line="3" id="p18a.299.3"></span>πλὴν εἰ κἀνταῦθα πάλιν ἐξαίφνης ἑαυτὸν εἶναί φησι στωϊκὸν,
<span class="lb" data-page="18a.299" data-line="4" id="p18a.299.4"></span>ὡς ἐν ἄλλοις ἐποίησεν. ἀλλὰ τοῦτό γε πράξας οὐ νόσου
<span class="lb" data-page="18a.299" data-line="5" id="p18a.299.5"></span>μόνον, ἀλλὰ καὶ τῆς ὑγείας αὐτῆς αἴτιον ἀποφανεῖταί
<span class="lb" data-page="18a.299" data-line="6" id="p18a.299.6"></span>τινα καὶ θερμὸν καὶ ψυχρὸν ἀναγκασθήσεταί τι λέγειν εἶναι
<span class="lb" data-page="18a.299" data-line="7" id="p18a.299.7"></span>νόσημα καὶ ξηρὸν καὶ ὑγρὸν, ἅπερ οὐ βούλεται. μὴ τοίνυν
<span class="lb" data-page="18a.299" data-line="8" id="p18a.299.8"></span>ληρείτω μάταια, μηδ’ ἐμπλήκτων τρόπον, ἀλλὰ τἄλλα φανταζέσθω,
<span class="lb" data-page="18a.299" data-line="9" id="p18a.299.9"></span>ποτὲ μὲν ἐπαινῶν στωϊκοὺς, ποτὲ δ’ ἀναιρῶν αὐτῶν
<span class="lb" data-page="18a.299" data-line="10" id="p18a.299.10"></span>τὰ δόγματα. 
</p>
</section>
</section>
</article>
