<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg052.1st1K-grc1.xml">De comate secundum Hippocratem</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg052.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Lipsiae</span> : <span class="biblScope">7</span>, <span class="biblScope">3</span>, <span class="biblScope">7</span>, <span class="biblScope">643-665</span>, <span class="date" rel="-">1824</span>
</span>. </span>
<a href="https://catalog.hathitrust.org/Record/009723957">HathiTrust</a>
</span>
</p>
</div>
</header>
<section id="s">
<span class="pb" data-page="643" id="p643"></span>
<section id="s1" title="Chapter 1">
<h1>ΓΑΛΗΝΟΥ ΠΕΡΙ ΤΟΥ ΠΑΡ’ ΠΙΠΟΚΡΑΤΕΙ
<br/>ΚΩΜΑΤΟΣ ΒΙΒΛΙΟΝ.
</h1>
<p>
<span class="lb" data-page="643" data-line="1" id="p643.1"></span>Τί ποτε σημαίνει τὸ τοῦ κώματος ὄνομα
<span class="lb" data-page="643" data-line="2" id="p643.2"></span>παρ’ Ἱπποκράτει; πότερον τὴν εἰς ὕπνον καταφορὰν, ὥς
<span class="lb" data-page="643" data-line="3" id="p643.3"></span>τινες τῶν <span class="milestone ed2page" data-n="192" data-unit="ed2page" id="ed2page.192"></span>ἐξηγησαμένων ἔφασαν; ἢ ὕπνον αὐτόν; ἢ,
<span class="lb" data-page="643" data-line="4" id="p643.4"></span>καθάπερ ἄλλοι, τὴν ὑπνώδη καταφοράν; καὶ γὰρ καὶ οὕτως
<span class="lb" data-page="643" data-line="5" id="p643.5"></span>ὠνόμασάν τινες ἐν συνθέτῳ προσηγορίᾳ τὴν ἐξήγησιν ποιησάμενοι.
<span class="lb" data-page="643" data-line="6" id="p643.6"></span>τινὲς δ’ οὐδὲν μὲν τούτων, τὴν ληθαργικὴν δὲ
<span class="lb" data-page="643" data-line="7" id="p643.7"></span>καταφορὰν κῶμα πρὸς τοῦ ἀνδρὸς ὀνομάζεσθαί φασι.
<span class="lb" data-page="643" data-line="8" id="p643.8"></span>παρὰ μὲν τῶν ἄλλων παλαιῶν οὐδὲ μία γένοιτ’ ἂν μεγάλη
<span class="lb" data-page="643" data-line="9" id="p643.9"></span>μαρτυρία· καὶ γὰρ εἰ καὶ μάλιστα καθ’. ἑτέρου 
<span class="pb" data-page="644" id="p644"></span>
<span class="lb" data-page="644" data-line="1" id="p644.1"></span>πράγματος ἐκεῖνοι τοὔνομα φέρουσιν, οὐδὲν κωλύει τὸν Ἱπποκράτην
<span class="lb" data-page="644" data-line="2" id="p644.2"></span>διαφερόντως χρῆσθαι. αὐτίκα παρὰ τῷ ποιητῇ
<span class="lb" data-page="644" data-line="3" id="p644.3"></span>δόξειεν ἂν ὕπνον δηλοῦν τοὔνομα·
</p>
<div class="l">
<span class="lb" data-page="644" data-line="4" id="p644.4"></span>Ἦ με μάλ’ αἰνοπαθῆ μαλακὸν περὶ κῶμ’ ἐκάλυψεν.</div>
<p>
καὶ
</p>
<div class="l">
<span class="lb" data-page="644" data-line="5" id="p644.5"></span>— — ἐπεὶ αὐτῷ ἐγὼ μαλακὸν περὶ κῶμα κάλυψα.</div>
<p>
<span class="lb" data-page="644" data-line="6" id="p644.6"></span>ἀλλ’ οὐχ Ἱπποκράτης οὕτω φαίνεται χρώμενος, εἴγε καὶ μετὰ
<span class="lb" data-page="644" data-line="7" id="p644.7"></span>ἀγρυπνίας πολλάκις τὸ κῶμα γίγνεσθαί φησι καὶ φρενιτικοῖς
<span class="lb" data-page="644" data-line="8" id="p644.8"></span>συνεδρεύειν. ἐν ἀρχῇ μὲν τοῦ προῤῥητικοῦ τάδε γράφει· οἱ
<span class="lb" data-page="644" data-line="9" id="p644.9"></span>κωματώδεες ἐν ἀρχῇσι γινόμενοι, μετὰ κεφαλῆς, ὀσφύος,
<span class="lb" data-page="644" data-line="10" id="p644.10"></span>ὑποχονδρίου, τραχήλου ὀδύνης, ἀγρυπνέοντες, ἆρά γε φρενιτικοί
<span class="lb" data-page="644" data-line="11" id="p644.11"></span>εἰσιν; ἐν δὲ τῷ τρίτῳ τῶν ἐπιδημιῶν (ἀπό τινων τῶν
<span class="lb" data-page="644" data-line="12" id="p644.12"></span>ὁμολογουμένων αὐτοῦ γνησίων βιβλίων λάβωμεν τὰς μαρτυρίας)
<span class="lb" data-page="644" data-line="13" id="p644.13"></span>ὧδέ πως φησιν· ἑνδεκάτῃ κατενόει, κωματώδης δὲ ἦν,
<span class="lb" data-page="644" data-line="14" id="p644.14"></span>οὖρα πολλὰ, λεπτὰ καὶ μέλανα, ἄγρυπνος. εἶτ’ ἐφεξῆς
<span class="lb" data-page="644" data-line="15" id="p644.15"></span>ταῦτά φησι· ταύτῃ τὰ τῶν οὔρων διὰ τέλεος ἦν μέλανα καὶ
<span class="lb" data-page="644" data-line="16" id="p644.16"></span>λεπτὰ καὶ ὑδατώδεα, καὶ κῶμα παρείπετο, ἀπόσιτος,
<span class="lb" data-page="644" data-line="17" id="p644.17"></span>ἄγρυπνος, ἄθυμος. ἐν πάσαις γὰρ ταῖς εἰρημέναις ῥήσεσιν 
<span class="pb" data-page="645" id="p645"></span>
<span class="lb" data-page="645" data-line="1" id="p645.1"></span>ἀγρυπνίας καὶ κώματος φαίνεται μνημονεύων. ἕτερον δ’ ἄῤῥωστον
<span class="lb" data-page="645" data-line="2" id="p645.2"></span>αὖθις γράφων ἐν τῷ αὐτῷ βιβλίῳ φησί· τουτέῳ
<span class="lb" data-page="645" data-line="3" id="p645.3"></span>διὰ τέλεος, ἐξ οὗ καὶ ἐγὼ οἶδα, κοιλίη ταραχώδης, οὖρα
<span class="lb" data-page="645" data-line="4" id="p645.4"></span>λεπτὰ μέλανα, κωματώδης, ἄγρυπνος. ὥστ’ ἄντικρυς εἶναι
<span class="lb" data-page="645" data-line="5" id="p645.5"></span>δῆλον, ὅτι μηδ’ ὕπνον, μηδὲ καταφορὰν παρ’ αὐτῷ δηλοῖ
<span class="lb" data-page="645" data-line="6" id="p645.6"></span>τὸ τοῦ κώματος ὄνομα. διὰ τοῦτο, οἶμαι, τινὲς τῶν ἐξηγητῶν
<span class="lb" data-page="645" data-line="7" id="p645.7"></span>ἀπὸ τοῦ κωμάζειν φασὶ τοὺς κωματώδεις ὠνομάσθαι·
<span class="lb" data-page="645" data-line="8" id="p645.8"></span>ἐγρηγορέναι μὲν γὰρ καὶ τοὺς κωμάζοντας, ἐγρηγορέναι δὲ
<span class="lb" data-page="645" data-line="9" id="p645.9"></span>καὶ τοὺς κωματώδεις. καὶ νὴ Δία ὥσπερ οἱ κωμάζοντες οὐ
<span class="lb" data-page="645" data-line="10" id="p645.10"></span>πάνυ τι κατανεύουσιν, οὕτως οὐδὲ τοὺς κωματίζοντας, καὶ
<span class="lb" data-page="645" data-line="11" id="p645.11"></span>μάλιστα τοῖν ὀφθαλμοῖν. ὑγρούς τε γὰρ εἶναι καὶ ἐρυθροὺς
<span class="lb" data-page="645" data-line="12" id="p645.12"></span>καὶ ἀστηρίκτους καὶ ἐνδεδυμένους· ἀλλὰ τὸ πᾶν ἀμφοτέροις
<span class="lb" data-page="645" data-line="13" id="p645.13"></span>σῶμα σφαλερὸν ἐν ταῖς κινήσεσι καὶ ἀκρατές· αὐτὸν διὰ
<span class="lb" data-page="645" data-line="14" id="p645.14"></span>τοῦτο καὶ τὸν Ἱπποκράτην περὶ τῆς ὅλης συνδρομῆς ἀπορεῖν,
<span class="lb" data-page="645" data-line="15" id="p645.15"></span>εἴτε χρὴ φρενιτικοὺς αὐτοὺς ὀνομάζειν, εἴτ’ ἄλλο τι. φρενιτικοὺς
<span class="lb" data-page="645" data-line="16" id="p645.16"></span>μὲν γὰρ εὐλαβεῖσθαι καλεῖν, μηδέπω παραπαίοντας·
<span class="lb" data-page="645" data-line="17" id="p645.17"></span>ἅπαντα δὲ ὁρῶντα συμπτώματα φρενιτικὰ, καὶ γὰρ κεφαλὴν,
<span class="lb" data-page="645" data-line="18" id="p645.18"></span>ὀσφὺν ὑποχόνδριον, καὶ τράχηλον ἀλγοῦντα, μήτε σφάλμα 
<span class="pb" data-page="646" id="p646"></span>
<span class="lb" data-page="646" data-line="1" id="p646.1"></span>τι, μήτ’ ἄγνοιαν μηδεμίαν ὑποστέλλεσθαι. ταῦθ’ ὡς μὲν
<span class="lb" data-page="646" data-line="2" id="p646.2"></span>οὐκ ἔχει πιθανῶς, οὐδεὶς ἀντείποι· οὐδὲ μὴν ἱκανῶς ἐμοὶ
<span class="lb" data-page="646" data-line="3" id="p646.3"></span>γοῦν, οὐδὲ μετ’ ἀποδείξεως εἰρῆσθαι δοκεῖ. ἐχρῆν γὰρ ἐξ
<span class="lb" data-page="646" data-line="4" id="p646.4"></span>Ἱπποκράτους αὐτοῦ τὴν ἐξήγησιν ποιεῖσθαι τῆς λέξεως, ἵνα
<span class="lb" data-page="646" data-line="5" id="p646.5"></span>μὴ μόνον ὅτι πιθανῶς εἴρηται λέγειν ἔχωμεν, ἀλλ’ ὅτι καὶ
<span class="lb" data-page="646" data-line="6" id="p646.6"></span>κατὰ τὴν ἐκείνου γνώμην. οὐ γὰρ ἡγοῦμαι τοῦτο χρῆναι
<span class="lb" data-page="646" data-line="7" id="p646.7"></span>σκοπεῖσθαι μόνον τὸν ἀγαθὸν ἐξηγητὴν, εἰ πιθανῶς ἢ ἀληθῶς
<span class="lb" data-page="646" data-line="8" id="p646.8"></span>εἴρηκεν, ἀλλ’ εἰ καὶ τῆς γνώμης ἔχεται τοῦ συγγραφέως, ὅπερ
<span class="lb" data-page="646" data-line="9" id="p646.9"></span>οὐκ ἐν τῷ πρόσθεν λόγῳ· καίτοι γε μέρος τι τῆς περὶ τοὔνομα
<span class="lb" data-page="646" data-line="10" id="p646.10"></span>γνώμης τοῦ παλαιοῦ δέδεικται διὰ τῶν ῥήσεων, ἐν αἷς
<span class="lb" data-page="646" data-line="11" id="p646.11"></span>ἀγρυπνίαν τὸ κῶμα γνοὺς ἐφαίνετο. καί τις ἴσως ἔχειν ἤδη
<span class="lb" data-page="646" data-line="12" id="p646.12"></span>τὸ πᾶν δόξειεν ἂν, ἀλλ’ ἂν βραχὺ περιμείνας ἀκούσῃ ἐκ τοῦ
<span class="lb" data-page="646" data-line="13" id="p646.13"></span>αὐτοῦ βιβλίου τοῦ τρίτου τῶν ἐπιδημιῶν ῥήσεων ἑτέρων, οὐχ
<span class="lb" data-page="646" data-line="14" id="p646.14"></span>ὅπως τὸ πᾶν, ἀλλ’ οὐδὲ τὸ ἥμισυ τοῦ παντὸς ἑαυτὸν εὑρήσει
<span class="lb" data-page="646" data-line="15" id="p646.15"></span>γιγνώσκοντα. 
</p>
</section>
<section id="s2" title="Chapter 2">
<p>
<span class="lb" data-page="646" data-line="16" id="p646.16"></span>
<span class="milestone ed2page" data-n="193" data-unit="ed2page" id="ed2page.193"></span>Σκόπει οὖν, ἐπί τινος ἀῤῥώστου γυναικὸς
<span class="lb" data-page="646" data-line="17" id="p646.17"></span>ἃ λέγει. ἑτέρην ἐξ ἀποφθορῆς περὶ πεντάμηνον, οἰκέτεω
<span class="lb" data-page="646" data-line="18" id="p646.18"></span>γυναῖκα, πῦρ ἔλαβεν, ἀρχομένη δὲ κωματώδης, καὶ πάλιν 
<span class="pb" data-page="647" id="p647"></span>
<span class="lb" data-page="647" data-line="1" id="p647.1"></span>ἄγρυπνος. φαίνεται γὰρ διαστέλλων κατ’ ἀντίθεσιν τὸ κῶμα
<span class="lb" data-page="647" data-line="2" id="p647.2"></span>τῆς ἀγρυπνίας, ὡς ἐναντία. αὖθις δ’ ἐν τῇ λοιμώδει καταστάσει,
<span class="lb" data-page="647" data-line="3" id="p647.3"></span>κωματώδεές, φησιν, ἐπὶ πολὺ, καὶ πάλιν ἄγρυπνοι.
<span class="lb" data-page="647" data-line="4" id="p647.4"></span>καὶ μετ’ ὀλίγα· κωματώδεες δὲ μάλιστα οἱ φρενιτικοὶ καὶ οἱ
<span class="lb" data-page="647" data-line="5" id="p647.5"></span>καυσώδεες ἦσαν. ἀτὰρ καὶ ἐπὶ τοῖσιν ἄλλοισι νουσήμασι,
<span class="lb" data-page="647" data-line="6" id="p647.6"></span>τοῖσι μεγίστοισιν, ὅτι μετὰ πυρετοῦ γίνοιτο. διὰ παντὸς δὲ
<span class="lb" data-page="647" data-line="7" id="p647.7"></span>τοῖσι πλείστοισιν ἢ βαρὺ κῶμα παρείπετο, ἢ λεπτοὺς καὶ μικροὺς
<span class="lb" data-page="647" data-line="8" id="p647.8"></span>ὕπνους κοιμᾶσθαι. καὶ πάλιν· ἐν Θάσῳ τὸν Πάριον,
<span class="lb" data-page="647" data-line="9" id="p647.9"></span>ὃς κατέκειτο ὑπὲρ Ἀρτεμισίου, πυρετὸς ἔλαβεν ὀξὺς, κατ’
<span class="lb" data-page="647" data-line="10" id="p647.10"></span>ἀρχὰς συνεχὴς, καυσώδης, διψώδης, ἀρχόμενος κωματώδης,
<span class="lb" data-page="647" data-line="11" id="p647.11"></span>καὶ πάλιν ἄγρυπνος. ἐν ἅπασι γὰρ τούτοις ἀντιτίθησι τὴν
<span class="lb" data-page="647" data-line="12" id="p647.12"></span>ἀγρυπνίαν τῷ κώματι. συνήθως γοῦν οὕτως ἑρμηνεύων,
<span class="lb" data-page="647" data-line="13" id="p647.13"></span>μυριάκις εὑρήσεις αὐτὸν, ὅταν ἐναντίων πραγμάτων μνημονεύῃ,
<span class="lb" data-page="647" data-line="14" id="p647.14"></span>τὸν τρόπον τοῦτον γράφοντα, μᾶλλον δὲ οὐδέποτ’ ἄλλως,
<span class="lb" data-page="647" data-line="15" id="p647.15"></span>οἷον ἐκ πολλῶν ὀλίγα παραγράψω ἐκ τοῦ αὐτοῦ βιβλίου.
<span class="lb" data-page="647" data-line="16" id="p647.16"></span>κάλλιον γὰρ ἐξ ἑνὸς εἶναι δοκεῖ πάντα τὰ παραδείγματα
<span class="lb" data-page="647" data-line="17" id="p647.17"></span>λαβεῖν. δύο γυναῖκας ἀναγράφων πρὸ τῆς λοιμώδους
<span class="lb" data-page="647" data-line="18" id="p647.18"></span>καταστάσεως, ἐπὶ μὲν τῆς προτέρης φησὶν, ἑτέρην ἐξ ﻿
<span class="pb" data-page="648" id="p648"></span>
<span class="lb" data-page="648" data-line="1" id="p648.1"></span>ἀποφθορῆς περὶ πεντάμηνον, οἰκέτεω γυναῖκα, πῦρ ἔλαβεν,
<span class="lb" data-page="648" data-line="2" id="p648.2"></span>ἀρχομένη δὲ κωματώδης, καὶ πάλιν ἄγρυπνος. ἐπὶ δὲ τῆς
<span class="lb" data-page="648" data-line="3" id="p648.3"></span>δευτέρας φησί· γυναῖκα, ἥτις κατέκειτο ἐπὶ ψευδέων ἀγορῇ,
<span class="lb" data-page="648" data-line="4" id="p648.4"></span>τότε τεκοῦσαν πρῶτον ἐπιπόνως ἄρσεν, πῦρ ἔλαβεν· καὶ
<span class="lb" data-page="648" data-line="5" id="p648.5"></span>πάλιν εἰς νύκτα ἐπεῤῥίγωσεν, ἄκρεα οὐκ ἀνεθερμαίνοντο,
<span class="lb" data-page="648" data-line="6" id="p648.6"></span>οὐκ ὕπνωσε, σμικρὰ παρέκρουσε, καὶ πάλιν ταχὺ κατενόει·
<span class="lb" data-page="648" data-line="7" id="p648.7"></span>η΄ περὶ μέσον ἡμέρης ἀνεθερμάνθη, διψώδης, κωματώδης,
<span class="lb" data-page="648" data-line="8" id="p648.8"></span>ἀσώδης. ἑξῆς δ’ ἐν τῷ λοιμῷ πολλοὺς ἀῤῥώστους γράφει,
<span class="lb" data-page="648" data-line="9" id="p648.9"></span>πρῶτόν θ’ ἁπάντων, οὗ μικρὸν πρόσθεν ἐμνημόνευσα, ποικίλως
<span class="lb" data-page="648" data-line="10" id="p648.10"></span>τε καὶ ἀνωμάλως νοσήσαντα, καὶ πολλὰς πολλάκις
<span class="lb" data-page="648" data-line="11" id="p648.11"></span>(ἀπιότ. καὶ ἀχειρόπ.) εἰς τἀναντία μεταβολὰς ποιησάμενον.
<span class="lb" data-page="648" data-line="12" id="p648.12"></span>ἄρχεται δὲ τοῦτον τὸν τρόπον· ἐν Θάσῳ τὸν Πάριον, ὃς
<span class="lb" data-page="648" data-line="13" id="p648.13"></span>κατέκειτο ὑπὲρ Ἀρτεμισίου, πυρετὸς ἔλαβεν ὀξύς. ἀλλ’ οὐδὲν
<span class="lb" data-page="648" data-line="14" id="p648.14"></span>εἰς τὸν παρόντα λόγον χρεία πρώτων ἡμερῶν, ὧν δὲ
<span class="lb" data-page="648" data-line="15" id="p648.15"></span>χρῄζω, τούτων μνημονεύσω. ἑνδεκάτῃ ἵδρωσεν οὐ δι’ ὅλου,
<span class="lb" data-page="648" data-line="16" id="p648.16"></span>περιέψυξε μὲν, ταχὺ δὲ πάλιν ἀνεθερμάνθη. σαφῶς γὰρ ἂν
<span class="lb" data-page="648" data-line="17" id="p648.17"></span>τῷ περιέψυξε τὸ ἀνεθερμάνθη ἐναντίον. ἔπειτα δωδεκάτῃ 
<span class="pb" data-page="649" id="p649"></span>
<span class="lb" data-page="649" data-line="1" id="p649.1"></span>πυρετὸς ὀξὺς, διαχωρήματα χολώδεα, λεπτὰ, πολλὰ, οὔροισιν
<span class="lb" data-page="649" data-line="2" id="p649.2"></span>ἐναιώρημα, παρέκρουσεν. ἑπτακαιδεκάτῃ ἐπιπόνως.
<span class="lb" data-page="649" data-line="3" id="p649.3"></span>οὔτε γὰρ ὕπνοι, ὅ τε πυρετὸς ἐπέτεινεν. εἰκοστῇ ἵδρωσεν δι’
<span class="lb" data-page="649" data-line="4" id="p649.4"></span>ὅλου, ἄπυρος, διαχωρήματα χολώδεα, ἀπόσιτος, κωματώδης.
<span class="lb" data-page="649" data-line="5" id="p649.5"></span>εἰκοστῇ τετάρτῃ ὑπέστρεψεν. τριακοστῇ τετάρτῃ ἄπυρος,
<span class="lb" data-page="649" data-line="6" id="p649.6"></span>κοιλίη οὐ ξυνίστατο, καὶ πάλιν ἀνεθερμάνθη. τεσσαρακοστῇ
<span class="lb" data-page="649" data-line="7" id="p649.7"></span>ἄπυρος, κοιλίη ξυνέστη χρόνον οὐ πολὺν, ἀπόσιτος,
<span class="lb" data-page="649" data-line="8" id="p649.8"></span>σμικρὰ πάλιν ἐπύρεξε. πάλιν· εἰ γάρτοι διαλείποι καὶ
<span class="lb" data-page="649" data-line="9" id="p649.9"></span>διακουφίσαιεν, πάλιν ταχὺ ὑπέστρεφεν. ἐναντίον γὰρ τῷ διακουφίσαι
<span class="lb" data-page="649" data-line="10" id="p649.10"></span>τὸ ὑποστρέψαι. καὶ τὰ κατὰ κοιλίην, φησὶ, συνιστάμενα,
<span class="lb" data-page="649" data-line="11" id="p649.11"></span>καὶ πάλιν διαλυόμενα. τὸ γὰρ συνίστασθαι τῷ
<span class="lb" data-page="649" data-line="12" id="p649.12"></span>διαλύεσθαι ἐναντίον. ἑξῆς δ’ ἑτέραν ἄῤῥωστον ἐκτιθέμενος,
<span class="lb" data-page="649" data-line="13" id="p649.13"></span>ὀγδόῃ, φησὶ, πολλὰ <span class="milestone ed2page" data-n="194" data-unit="ed2page" id="ed2page.194"></span>παρέκρουσε καὶ τὰς ἐχομένας, καὶ
<span class="lb" data-page="649" data-line="14" id="p649.14"></span>ταχὺ πάλιν κατενόει. καὶ πάλιν ἑξῆς· εἰκοστῇ μικρὰ περιέψυξε,
<span class="lb" data-page="649" data-line="15" id="p649.15"></span>καὶ ταχὺ πάλιν ἀνεθερμάνθη. καὶ αὖθις· ἑβδόμῃ
<span class="lb" data-page="649" data-line="16" id="p649.16"></span>καὶ εἰκοστῇ ἄπυρος, κοιλία ξυνέστη. οὐ πολλῷ δὲ χρόνῳ
<span class="lb" data-page="649" data-line="17" id="p649.17"></span>ὕστερον ἰσχίου δεξιοῦ ὀδύνη ἰσχυρὴ χρόνον πολὺν, πυρετοὶ 
<span class="pb" data-page="650" id="p650"></span>
<span class="lb" data-page="650" data-line="1" id="p650.1"></span>δὲ πάλιν παρείποντο. εἶτ’ ἐφεξῆς· καὶ τὰς ἑπομένας ἄφωνος,
<span class="lb" data-page="650" data-line="2" id="p650.2"></span>καὶ πάλιν κατενόει καὶ διελέγετο. ἀλλὰ τί δεῖ μακρολογεῖν
<span class="lb" data-page="650" data-line="3" id="p650.3"></span>ἁπάντων μνημονεύοντα μυρίων μυριάκις ὄντων; οὕτω
<span class="lb" data-page="650" data-line="4" id="p650.4"></span>πολλὰ παρ’ αὐτοῦ τοῦ τοιούτου εἴδους τῆς ἑρμηνείας. ὡς
<span class="lb" data-page="650" data-line="5" id="p650.5"></span>ὅταν λέγῃ, κωματώδης καὶ πάλιν ἄγρυπνος, ἐναργῶς ἀντιτίθησι
<span class="lb" data-page="650" data-line="6" id="p650.6"></span>τῇ ἀγρυπνίᾳ τὸ κῶμα. καὶ μὴν ἀγρυπνίᾳ καταφορὰν
<span class="lb" data-page="650" data-line="7" id="p650.7"></span>εἰς ὕπνον ἔχεις ἀντιτιθέναι, καὶ οὐδὲν ἄλλο τοίνυν θάτερον
<span class="lb" data-page="650" data-line="8" id="p650.8"></span>ἀναφαίνεται πάλιν ἐκ τοῦ κώματος σημαινόμενον. τί δ’ ὅταν
<span class="lb" data-page="650" data-line="9" id="p650.9"></span>λέγῃ, κατεῖχε δ’ ἢ τὸ κῶμα συνεχὲς οὐχ ὑπνῶδες, ἢ μετὰ
<span class="lb" data-page="650" data-line="10" id="p650.10"></span>πόνων ἄγρυπνοι. καὶ γὰρ ἂν καὶ τὸ τοιοῦτο εἶδος τῆς ἑρμηνείας
<span class="lb" data-page="650" data-line="11" id="p650.11"></span>ἴδιον Ἱπποκράτει, ἐπισημαίνεσθαι τὰ συνέπεσθαι μὲν
<span class="lb" data-page="650" data-line="12" id="p650.12"></span>εἰωθότα, νῦν δ’ οὐχ ἑπόμενα παρὰ λόγον. οἷον ὅταν εἴπῃ,
<span class="lb" data-page="650" data-line="13" id="p650.13"></span>οἱ μὲν οὖν καῦσοι ἐλαχίστοισί τε ἐγένοντο, καὶ ἥκιστα τῶν
<span class="lb" data-page="650" data-line="14" id="p650.14"></span>καμνόντων οὗτοι ἐπόνησαν. οὔτε γὰρ αἱμοῤῥαγίη, εἰ μὲ
<span class="lb" data-page="650" data-line="15" id="p650.15"></span>πάνυ τι σμικρὰ καὶ ὀλίγοισιν, οὔτε παράληροι. καὶ μετὰ
<span class="lb" data-page="650" data-line="16" id="p650.16"></span>ὀλίγα· οὐδ’ ἀποθανόντα οὐδένα οἶδα τότε καύσῳ, οὐδὲ φρενιτικὰ
<span class="lb" data-page="650" data-line="17" id="p650.17"></span>τότε γενόμενα. δι’ ἅ λάβρον ἐκ ῥινῶν αἱμοῤῥαγεῖν,
<span class="lb" data-page="650" data-line="18" id="p650.18"></span>ἅπτεσθαι τῆς διανοίας, ὀξεῖς σχεῖν κινδύνους, μηδὲν ἀπαντῆσαν 
<span class="pb" data-page="651" id="p651"></span>
<span class="lb" data-page="651" data-line="1" id="p651.1"></span>τηνικαῦτα, ὁμοίως ἐπισημαίνεται. καὶ τὸ ἐπιφερόμενον
<span class="lb" data-page="651" data-line="2" id="p651.2"></span>δ’, οὐδὲ φρενιτικὰ οἶδα τότε γενόμενα, κατὰ τὸν αὐτὸν
<span class="lb" data-page="651" data-line="3" id="p651.3"></span>εἴρηται λόγον. ἐπὶ γὰρ ταῖς αὐταῖς καταστάσεσι καὶ
<span class="lb" data-page="651" data-line="4" id="p651.4"></span>τοῖς αὐτοῖς αἰτίοις οἵ τε καῦσοι καὶ φρενίτιδες, ἀμέλει κατὰ
<span class="lb" data-page="651" data-line="5" id="p651.5"></span>τὴν ὥραν πλεονάζουσι τὴν θερινὴν, καὶ ἐν χωρίοις θερμοτέροις,
<span class="lb" data-page="651" data-line="6" id="p651.6"></span>καὶ ἐν ἡλικίᾳ τῇ τῶν ἀκμαζόντων, καὶ ἐν φύσεσι θερμοτέραις,
<span class="lb" data-page="651" data-line="7" id="p651.7"></span>καὶ διαιτήμασιν ὡσαύτως, καὶ ἐπιτηδεύμασιν.
<span class="lb" data-page="651" data-line="8" id="p651.8"></span>καὶ τὰ φρενιτικὰ πλεονάζειν ἀξιοῦν ἦν, ὡς παράλογον ἐπισημήνασθαι
<span class="lb" data-page="651" data-line="9" id="p651.9"></span>τὸ ἀπαντῆσαν, φρενίτιδες μὲν οὐδ’ ὅλως ἐγένοντο,
<span class="lb" data-page="651" data-line="10" id="p651.10"></span>καῦσοι δὲ πολλοί. κατὰ τὴν αὐτὴν γνώμην εἴρηται καὶ
<span class="lb" data-page="651" data-line="11" id="p651.11"></span>ταῦτ’· ἦν δ’ ἡ κατάστασις τῶν γενομένων καύσων. ἀρχόμενοι
<span class="lb" data-page="651" data-line="12" id="p651.12"></span>κωματώδεες, ἀσώδεες, φρικώδεες, πυρετὸς οὐκ ὀξὺς,
<span class="lb" data-page="651" data-line="13" id="p651.13"></span>οὐδὲ διψώδεες λίην, οὐδὲ παράληροι. καὶ μετ’ ὀλίγον· οὔτε
<span class="lb" data-page="651" data-line="14" id="p651.14"></span>γὰρ ᾑμοῤῥάγει καλῶς, οὔτε τις ἄλλη τῶν εἰθισμένων ἀπόστασις
<span class="lb" data-page="651" data-line="15" id="p651.15"></span>ἐγένετο κρίσιμος. ἐκεῖνα δὲ πῶς εἴρηται; ἐπάρματα δὲ
<span class="lb" data-page="651" data-line="16" id="p651.16"></span>παρὰ τὰ ὦτα πολλοῖσιν ἑτερόῤῥοπα ἦν, καὶ ἐξ ἀμφοτέρων
<span class="lb" data-page="651" data-line="17" id="p651.17"></span>τοῖσι πλείστοισιν, ἀπύροισιν ὀρθοστάδην, ἔστι δ’ οἷς καὶ 
<span class="pb" data-page="652" id="p652"></span>
<span class="lb" data-page="652" data-line="1" id="p652.1"></span>σμικρὰ ἐπεθερμαίνοντο, κατέσβη πᾶσιν ἀσινέως, οὐδ’ ἐξεπύησεν
<span class="lb" data-page="652" data-line="2" id="p652.2"></span>οὐδενὶ, ὥσπερ τὰ ἐξ ἄλλων προφάσεων. ὄντως γὰρ
<span class="lb" data-page="652" data-line="3" id="p652.3"></span>παράλογον, μηδὲν ἐκπυῆσαι, καὶ οὐκ εἰθισμένα πάντως.
<span class="lb" data-page="652" data-line="4" id="p652.4"></span>εἶτ’ ἐπιφέρει, ἦν δ’ ὁ τρόπος αὐτέων, χαῦνα, μεγάλα, κεχυμένα,
<span class="lb" data-page="652" data-line="5" id="p652.5"></span>οὐ μετὰ φλεγμονῆς· παράλογον γὰρ χωρὶς φλεγμονῆς
<span class="lb" data-page="652" data-line="6" id="p652.6"></span>ἅπασι γενέσθαι τὰς περὶ τὰ ὦτα ἀποστάσεις. ὥστε φέρειν
<span class="lb" data-page="652" data-line="7" id="p652.7"></span>πάλιν κᾀνταῦθα τὸ κῶμα φαίνεται ἐπὶ καταφορᾶς τῆς
<span class="lb" data-page="652" data-line="8" id="p652.8"></span>ὑπνώδους, ὅταν λέγῃ· ἦν δὲ τὸ κῶμα συνεχὲς, οὐχ ὑπνῶδες·
<span class="lb" data-page="652" data-line="9" id="p652.9"></span>ὡς γὰρ ὑπνῶδες εἶναι δέον αὐτὸ, καὶ ὡς τοιοῦτο ἀεὶ γιγνόμενον,
<span class="lb" data-page="652" data-line="10" id="p652.10"></span>εἶτα νῦν παραλόγως οὐ γιγνόμενον, ἐπισημαίνεται. τὸ
<span class="lb" data-page="652" data-line="11" id="p652.11"></span>δ’, ὅταν ἐν τῷ αὐτῷ βιβλίῳ τῷ τρίτῳ τῶν ἐπιδημιῶν ἐπὶ τοῦ
<span class="lb" data-page="652" data-line="12" id="p652.12"></span>Πυθίωνος εἴπῃ, ἐννάτῃ κωματώδης, ἀσώδης, ὅτε διεγείροιτο·
<span class="lb" data-page="652" data-line="13" id="p652.13"></span>σαφῶς γὰρ κᾀνταῦθα τὸ κῶμα καταφοράν τινα δηλοῦν ἔοικεν.
<span class="lb" data-page="652" data-line="14" id="p652.14"></span>ἀλλ’ οὐχ οἷόν τέ φασιν ἅμα καταφέρεσθαι καὶ ἀγρυπνεῖν.
<span class="lb" data-page="652" data-line="15" id="p652.15"></span>ταῦτα γὰρ οἱ θαυμαστοὶ λέγουσιν ἐξηγηταὶ, μὴ γιγνώσκοντες,
<span class="lb" data-page="652" data-line="16" id="p652.16"></span>ὅτι <span class="milestone ed2page" data-n="195" data-unit="ed2page" id="ed2page.195"></span>δύο εἰσὶν εἴδη καταφορᾶς, ὡς οἵ τε δοκιμώτατοι
<span class="lb" data-page="652" data-line="17" id="p652.17"></span>τῶν ἰατρῶν γεγράφασι καὶ αὐτὰ τὰ γιγνόμενα μαρτυρεῖ. ﻿
<span class="pb" data-page="653" id="p653"></span>
<span class="lb" data-page="653" data-line="1" id="p653.1"></span>κοινὸν μὲν γὰρ ἀμφοτέρων ἐστὶν, ὅτι ἐπαίρειν οὐ δύνανται
<span class="lb" data-page="653" data-line="2" id="p653.2"></span>τοὺς ὀφθαλμοὺς, ἀλλ’ εὐθέως βαρύνονται καὶ ὑπνοῦν βούλονται·
<span class="lb" data-page="653" data-line="3" id="p653.3"></span>ἴδιον δὲ θατέρας, ὅτι οἱ μὲν ὑπνοῦσιν εὐθέως, βαθέως
<span class="lb" data-page="653" data-line="4" id="p653.4"></span>τε καὶ χρόνον πολύν· οἱ δὲ ἄγρυπνοι στρεφόμενοί εἰσιν,
<span class="lb" data-page="653" data-line="5" id="p653.5"></span>ἄλλης ἐπ’ ἄλλῃ φαντασίας ἐπιγινομένης, καὶ τὴν γνώμην κινούσης,
<span class="lb" data-page="653" data-line="6" id="p653.6"></span>καὶ τὸν ὕπνον διακοπτούσης, ὅθεν ἀεὶ μὲν ἄγρυπνοι
<span class="lb" data-page="653" data-line="7" id="p653.7"></span>μένουσιν, ἀνίστασθαι δὲ ἀδυνατοῦσι καὶ πράττειν τὰ τῶν
<span class="lb" data-page="653" data-line="8" id="p653.8"></span>ἐγρηγορότων, ἀλλ’ ἐλλιπέστερον ἔχουσιν, ἢ ὡσανεὶ ἐγρηγόρουν,
<span class="lb" data-page="653" data-line="9" id="p653.9"></span>καὶ βαρύνονται καὶ καταφέρονται, ὥστ’ ἐλπίσεις, ἂν
<span class="lb" data-page="653" data-line="10" id="p653.10"></span>συγχωροίης αὐτοῖς, ῥᾳδίως ἂν κατακοιμηθῆναι, συγχωρηθέντος
<span class="lb" data-page="653" data-line="11" id="p653.11"></span>δ’ αὐτοῖς τούτου, οὐχ ὅπως ὑπνοῦσιν, ἀλλ’ οὐδ’ ἣν εἶχον
<span class="lb" data-page="653" data-line="12" id="p653.12"></span>ἐλπίδα, ὡς ὑπνώσοντες, φυλάττουσιν. ἐνταῦθ’ οὖν
<span class="lb" data-page="653" data-line="13" id="p653.13"></span>νόει μοι κῶμα, ὡς κοινὸν ἀμφοτέρων, ὅπερ δὴ καλεῖν ἔθος
<span class="lb" data-page="653" data-line="14" id="p653.14"></span>ἡμῖν καταφοράν· ἂν δὲ τὴν ὑπνώδη μόνην νοήσῃς, ἁμαρτήσεις,
<span class="lb" data-page="653" data-line="15" id="p653.15"></span>τὴν γὰρ οὐχ ὑπνώδη καταφορὰν στερήσεις ὀνόματος,
<span class="lb" data-page="653" data-line="16" id="p653.16"></span>οὐχ ἧττον τῆς ἑτέρας δεομένην τῆς τοῦ κώματος ἐπωνυμίας.
<span class="lb" data-page="653" data-line="17" id="p653.17"></span>ἄν τε μὲν οὖν ὑπνώδης ἄν τε ἄγρυπνος εἴη καταφορὰ, κῶμα
<span class="lb" data-page="653" data-line="18" id="p653.18"></span>καλεῖν ἔθος ἐστὶν αὐτῷ· καὶ οὐδαμῶς γε ἀλλήλοις μάχεται τὰ 
<span class="pb" data-page="654" id="p654"></span>
<span class="lb" data-page="654" data-line="1" id="p654.1"></span>κατὰ μέρος, ἀλλ’ εὐλόγως ὁτὲ μὲν ἐν ταῖς σμικραῖς ἀγρυπνίαις
<span class="lb" data-page="654" data-line="2" id="p654.2"></span>εὑρίσκεται τὸ κῶμα, ὁτὲ δ’ ἐν τῷ ὕπνῳ. καὶ γὰρ ἡ καταφορὰ
<span class="lb" data-page="654" data-line="3" id="p654.3"></span>ὁτὲ μὲν ὑπνώδης ἐστὶν, ὁτὲ δὲ ἄγρυπνος, ὥστε οὐκ
<span class="lb" data-page="654" data-line="4" id="p654.4"></span>ἔχεις εἰπεῖν περὶ τῶν καταφερομένων, ὅτι ἀγρυπνοῦσιν ἢ μή·
<span class="lb" data-page="654" data-line="5" id="p654.5"></span>τοσοῦτόν γε μὴν διαφέρουσιν, ὅσον οἱ μὲν πλείους αὐτῶν
<span class="lb" data-page="654" data-line="6" id="p654.6"></span>ὑπνοῦσιν, ὀλίγοι δὲ τῶν οὕτως ἐχόντων ἄγρυπνοι μένουσιν,
<span class="lb" data-page="654" data-line="7" id="p654.7"></span>ὅθεν καίτοι ἀμφοτέρων τυγχάνον τὸ πάθος, οἰκειότερον μέντοι
<span class="lb" data-page="654" data-line="8" id="p654.8"></span>πολλῷ τῶν ὑπνούντων εὑρίσκεται. διὰ τοῦτο μὲν οὖν
<span class="lb" data-page="654" data-line="9" id="p654.9"></span>φησιν, ἦν δὲ τὸ κῶμα συνεχὲς, οὐχ ὑπνῶδες, ὡς ἂν ἐπὶ τὸ
<span class="lb" data-page="654" data-line="10" id="p654.10"></span>πολὺ ὑπνώδους γιγνομένου. ἂν τοίνυν κοινόν ἐστιν ἀμφοτέρων
<span class="lb" data-page="654" data-line="11" id="p654.11"></span>τὸ κῶμα καὶ τοῦ ὕπνου οἰκειότερον, εὐλόγως, ὅταν
<span class="lb" data-page="654" data-line="12" id="p654.12"></span>βούληται τὴν ὑπνώδη σημαίνειν καταφορὰν, ἁπλῶς φάσκει
<span class="lb" data-page="654" data-line="13" id="p654.13"></span>κωματώδεις· ὅταν δὲ πάλιν τὴν ἄγρυπνον, οὐχ ἁπλῶς, ἀλλὰ
<span class="lb" data-page="654" data-line="14" id="p654.14"></span>μετὰ προσθήκης φησὶ κωματώδεις ἀγρύπνους. οἶδε γὰρ ἀμφότερα,
<span class="lb" data-page="654" data-line="15" id="p654.15"></span>ὅτι τε οἰκειότερόν ἐστι τῷ ὕπνῳ τὸ κῶμα καὶ τῇ
<span class="lb" data-page="654" data-line="16" id="p654.16"></span>αὐτοῦ φύσει μᾶλλον ὡμοίωται, καὶ ὅτι μετ’ ἀγρυπνίας ἔστιν
<span class="lb" data-page="654" data-line="17" id="p654.17"></span>ὅτε συνίσταται. κᾂν μὲν τοῦθ’ οὕτως ἔχῃ, θαυμαστὸν οὐδὲν,
<span class="lb" data-page="654" data-line="18" id="p654.18"></span>εἰ μὴ μόνον τοῖς ληθαργικοῖς, ἀλλὰ καὶ τοῖς φρενιτικοῖς 
<span class="pb" data-page="655" id="p655"></span>
<span class="lb" data-page="655" data-line="1" id="p655.1"></span>συμπίπτῃ. τὸ δ’ οὐχ ὑπνῶδες κῶμα τούτοις μὲν οὐκ ἔστιν
<span class="lb" data-page="655" data-line="2" id="p655.2"></span>ἴδιον, γίνεται δ’ ἐνίοτε. εὑρήσεις γὰρ πολλοὺς φρενιτικοὺς
<span class="lb" data-page="655" data-line="3" id="p655.3"></span>οὔτε ἀνισταμένους οὔτε ἐπαίρειν τοὺς ὀφθαλμοὺς ὅλως δυναμένους,
<span class="lb" data-page="655" data-line="4" id="p655.4"></span>ἀλλ’ ἐπὶ τοῦ αὐτοῦ μένοντας ὁμοίους τοῖς ληθαργικοῖς,
<span class="lb" data-page="655" data-line="5" id="p655.5"></span>ὥστε τούτους οἱ πολλοὶ καὶ ἀπαίδευτοι τῶν ἰατρῶν,
<span class="lb" data-page="655" data-line="6" id="p655.6"></span>οὔτε τί δεῖ καλεῖν οἴδασιν, ἀλλὰ παντάπασιν ἀποροῦσι, καὶ
<span class="lb" data-page="655" data-line="7" id="p655.7"></span>ἀλλότριον δοκεῖ αὐτοῖς εἶναι τοῦτο τὸ πάθος καὶ ἀνώνυμον,
<span class="lb" data-page="655" data-line="8" id="p655.8"></span>ἔνιοι δὲ σύμμικτόν ἐκ ληθάργου τε καὶ φρενίτιδος ὑπολαμβάνουσι,
<span class="lb" data-page="655" data-line="9" id="p655.9"></span>καὶ προσαγορεύουσι τυφομανίαν. καὶ τὸ κάκιστον
<span class="lb" data-page="655" data-line="10" id="p655.10"></span>πάντων, τινὲς τῶν Ἱπποκρατείων εἶναι προσποιουμένων τοῦτό
<span class="lb" data-page="655" data-line="11" id="p655.11"></span>φασι, καίτοι δήπου σαφῶς οὕτω καὶ φανερῶς γράφοντος Ἱπποκράτους,
<span class="lb" data-page="655" data-line="12" id="p655.12"></span>οὐκ ἐν ἀμφιδόξῳ βιβλίῳ, ἀλλ’ εἴπερ τις ἄλλος
<span class="lb" data-page="655" data-line="13" id="p655.13"></span>τῶν γνησίων εἶναι πεπιστευμένῳ τῷ τρίτῳ τῶν ἐπιδημιῶν,
<span class="lb" data-page="655" data-line="14" id="p655.14"></span>οὔτ’ ἐξεμάνη τῶν φρενιτικῶν οὐδεὶς, ὥσπερ ἐπ’ ἄλλοισιν, ἀλλ’
<span class="lb" data-page="655" data-line="15" id="p655.15"></span>ἄλλῃ τινὶ καταφορῇ νωθρῇ βαρέως ἀπώλλυντο. οὐ μόνον
<span class="lb" data-page="655" data-line="16" id="p655.16"></span>γὰρ ὅτι καταφορὰ ταῖς φρενίτισιν ἐνίοτε συμπίπτει διήγγειλεν,
<span class="lb" data-page="655" data-line="17" id="p655.17"></span>ἀλλ’ ὅτι καὶ νωθρὰ πολλάκις. τίς δ’ ἡ νωθρά; <span class="milestone ed2page" data-n="196" data-unit="ed2page" id="ed2page.196"></span>μεμνήσῃ
<span class="lb" data-page="655" data-line="18" id="p655.18"></span>πρῶτον μὲν τῆς διαιρέσεως, ἂν μὴ μέλλῃς τὰ παρόντα 
<span class="pb" data-page="656" id="p656"></span>
<span class="lb" data-page="656" data-line="1" id="p656.1"></span>παρακούειν, ὅταν καταφορὰν τὴν μὲν ὑπνώδη, τὴν δὲ ἄγρυπνον
<span class="lb" data-page="656" data-line="2" id="p656.2"></span>ἐκάλουν, καὶ τὴν μὲν ὑπνώδη ἰδίαν εἶναι τῶν ληθαργικῶν
<span class="lb" data-page="656" data-line="3" id="p656.3"></span>καὶ διαπαντὸς ὑπάρχειν αὐτοῖς, τὴν δὲ οὔτε ἰδίαν
<span class="lb" data-page="656" data-line="4" id="p656.4"></span>εἶναι τῶν φρενιτικῶν οὔτε ὑπάρχειν αὐτοῖς διαπαντός. 
</p>
</section>
<section id="s3" title="Chapter 3">
<p>
<span class="lb" data-page="656" data-line="5" id="p656.5"></span>Ἡ μὲν οὖν ὑπνώδης, ὅσον ἐπὶ τῷ παρόντι,
<span class="lb" data-page="656" data-line="6" id="p656.6"></span>τοῖς ληθαργικοῖς συμπίπτει· τὴν δ’ ἄγρυπνον, ἥτις τοῖς φρενιτικοῖς
<span class="lb" data-page="656" data-line="7" id="p656.7"></span>ἐπιγίγνεται, πειράσομαι διορίζειν, ἵνα δυνηθῇς εὑρίσκειν
<span class="lb" data-page="656" data-line="8" id="p656.8"></span>τὴν ὑφ’ Ἱπποκράτους εἰρημένην διαφοράν. οὐ γὰρ
<span class="lb" data-page="656" data-line="9" id="p656.9"></span>ἦν τῶν ματαίως τὰ ὀνόματα ἐπιτιθέντων οὗτος ὁ ἀνὴρ, οὔτ’
<span class="lb" data-page="656" data-line="10" id="p656.10"></span>ἀνοήτως πρόσκειται τῇ καταφορᾷ τὸ νωθρὰ, οὔτε φησιν,
<span class="lb" data-page="656" data-line="11" id="p656.11"></span>ὥσπερ Ὅμηρος, ὑγρὸν ἔλαιον καὶ γάλα λευκὸν, μηδενὸς ἕνεκα
<span class="lb" data-page="656" data-line="12" id="p656.12"></span>διορισμοῦ· καὶ γὰρ πᾶν γάλα λευκὸν καὶ ἔλαιον ὑγρόν·
<span class="lb" data-page="656" data-line="13" id="p656.13"></span>ἀλλ’ ἑκάστη λέξις καὶ συλλαβὴ πᾶσα πρᾶγμά τι σημαίνει παρ’
<span class="lb" data-page="656" data-line="14" id="p656.14"></span>αὐτοῦ. περὶ φρενίτιδος ἄρα λόγον ποιούμενος, ὅπερ πρὸς
<span class="lb" data-page="656" data-line="15" id="p656.15"></span>τὰ παρόντα χρήσιμόν ἐστι διδάσκειν τοὺς τὸ σύνηθες αὐτῷ
<span class="lb" data-page="656" data-line="16" id="p656.16"></span>μανθάνειν βουλομένους, ποτὲ μὲν οὕτω γράφει, παρελήρει·
<span class="lb" data-page="656" data-line="17" id="p656.17"></span>ποτὲ δ’ οὕτω, παρηνέχθη· ποτὲ δὲ πάλιν, παρέκοψε· 
<span class="pb" data-page="657" id="p657"></span>
<span class="lb" data-page="657" data-line="1" id="p657.1"></span>πάλιν δὲ, παρεφρόνησε· καὶ πάλιν, ἐξέστη· καὶ αὖθις,
<span class="lb" data-page="657" data-line="2" id="p657.2"></span>ἐμάνη, καὶ ἐξεμάνη, καὶ οὐ κατενόει, καὶ παρέλεγε. ταῦτα
<span class="lb" data-page="657" data-line="3" id="p657.3"></span>πάντα τῶν βεβλαμμένων τὴν διάνοιάν ἐστιν, οὓς ἅπαντας σὺ
<span class="lb" data-page="657" data-line="4" id="p657.4"></span>μὲν παραφρονοῦντας ὀνομάζεις, Ἱπποκράτει δ’ οὐκ ἀρκεῖ τὸ
<span class="lb" data-page="657" data-line="5" id="p657.5"></span>γένος μόνον εἰπεῖν, ἀλλ’ ἑκάστῳ μεγέθει τοῦ τῆς παραφροσύνης
<span class="lb" data-page="657" data-line="6" id="p657.6"></span>εἴδους ἴδιον ἐφεύρηκεν ὄνομα. ἄνθρωπος γάρ, φησι, θερμαινόμενος
<span class="lb" data-page="657" data-line="7" id="p657.7"></span>ἐδείπνησεν, οὐκ ἐτόλμησεν εἰπεῖν πυρετὸν τοσαύτην
<span class="lb" data-page="657" data-line="8" id="p657.8"></span>θερμασίαν, καθ’ ἣν δύναταί τις δειπνῆσαι. πάλιν δὲ τὸ
<span class="lb" data-page="657" data-line="9" id="p657.9"></span>τοῦ πυρετοῦ μέγεθος ἐνδεικνύναι βουλόμενός φησι, πῦρ ἔλαβεν
<span class="lb" data-page="657" data-line="10" id="p657.10"></span>αὐτόν. ἠσχολησάμην μὲν ἐπιδεικνύων τὴν τοῦ ἀνδρὸς
<span class="lb" data-page="657" data-line="11" id="p657.11"></span>ἐπιμέλειαν περὶ τὰς λέξεις, ἀλλ’ ὡς ἤδη εἰδόσι καὶ πεπεισμένοις
<span class="lb" data-page="657" data-line="12" id="p657.12"></span>ἐπὶ τὸ ζητούμενον ἀφίξομαι. διττὸν μὲν εἶδος τῆς
<span class="lb" data-page="657" data-line="13" id="p657.13"></span>ἀγρύπνου καταφορᾶς. ὀνομάζεται δὲ ἡ μὲν νωθρὰ, ἧς μέμνηται
<span class="lb" data-page="657" data-line="14" id="p657.14"></span>νῦν Ἱπποκράτης· ἡ δὲ τῷ τοῦ γένους ὀνόματι κέχρηται.
<span class="lb" data-page="657" data-line="15" id="p657.15"></span>κοινὸν δ’ ἀμφοτέρων ἐστὶ τῶν καὶ μάλιστα τῆς ὑπνώδους διαφερουσῶν,
<span class="lb" data-page="657" data-line="16" id="p657.16"></span>ὅτι φράζουσί τε καὶ παραληροῦσι μεδεμιᾶς ἐχόμενα
<span class="lb" data-page="657" data-line="17" id="p657.17"></span>γνώμης, κᾀπὶ τὰς ἀναστάσεις πρόθυμοί εἰσι μάλα, ὧν οὐδὲν
<span class="lb" data-page="657" data-line="18" id="p657.18"></span>ἐπὶ ταῖς ληθαργικαῖς ὑπάρχει καταφοραῖς. οὔτε γὰρ χωρὶς ﻿
<span class="pb" data-page="658" id="p658"></span>
<span class="lb" data-page="658" data-line="1" id="p658.1"></span>φράζουσί τι καὶ πανούργως, δυσαίσθητοι δ’ εἰσὶν, οὕτε πρὸς
<span class="lb" data-page="658" data-line="2" id="p658.2"></span>τῶν ἐπιβοώντων καὶ νυττόντων ἐγείρονται ῥᾳδίως. κῶμα δὲ
<span class="lb" data-page="658" data-line="3" id="p658.3"></span>τὸ μὲν φρενιτικὸν καὶ ἄγρυπνον ἔξω ταύτης ἐστὶ τῆς δυσαισθησίας
<span class="lb" data-page="658" data-line="4" id="p658.4"></span>καὶ δυσκινησίας· καὶ γὰρ ἀνίστανται ῥᾳδίως ἀκούσαντες
<span class="lb" data-page="658" data-line="5" id="p658.5"></span>τῆς φωνῆς καὶ ἤχου παντὸς, κᾂν μέρους τινὸς ἅψῃ
<span class="lb" data-page="658" data-line="6" id="p658.6"></span>τοῦ σώματος, εὐθὺς ἐξαίρουσι τοὺς ὀφθαλμοὺς, καὶ πρὸς τὸν
<span class="lb" data-page="658" data-line="7" id="p658.7"></span>ἁπτόμενον ἀποβλέπουσι. κατ’ αὐτὴν δὲ τὴν καταφόρησιν
<span class="lb" data-page="658" data-line="8" id="p658.8"></span>ἢ χεῖρα κινοῦσιν, ἢ σκέλος, ἢ σύμπαν τὸ σῶμα ῥίπτουσιν
<span class="lb" data-page="658" data-line="9" id="p658.9"></span>ἀλόγως, ἐξαίφνης τε καὶ παραφρονητικῶς ἐξάλλονται σπασμοῦ
<span class="lb" data-page="658" data-line="10" id="p658.10"></span>δίκην, καὶ ταῦτα πάντα ποιοῦσι μετὰ τοῦ καὶ λέγειν τινὰ οὐ
<span class="lb" data-page="658" data-line="11" id="p658.11"></span>προσηκόντως, ὧν οὐδὲν οἱ μετὰ καταφορᾶς ληθαργικοὶ<span class="milestone ed2page" data-n="197" data-unit="ed2page" id="ed2page.197"></span>
<span class="lb" data-page="658" data-line="12" id="p658.12"></span>πράττουσιν, ἀκίνητοι γὰρ ἀεὶ καὶ ἄφωνοι κεῖνται τοῖς βαθέως
<span class="lb" data-page="658" data-line="13" id="p658.13"></span>κοιμωμένοις ὁμοιωθέντες. τῶν δὲ μὴ ὑπνωδῶς καταφερομένων
<span class="lb" data-page="658" data-line="14" id="p658.14"></span>οἱ μὲν οὕτω ῥᾳδίως καὶ ἐπὶ πολὺ εὐκίνητοί εἰσιν, ὥστε
<span class="lb" data-page="658" data-line="15" id="p658.15"></span>μὴ διαλείπειν βοῶντες μέγα, καὶ κινεῖν τι μόριον σφοδρῶς,
<span class="lb" data-page="658" data-line="16" id="p658.16"></span>ἂν δ’ ἐξεγείρῃς αὐτοὺς ἢ προσλαλῇς, προσβλέπουσιν ἀπρεπῶς
<span class="lb" data-page="658" data-line="17" id="p658.17"></span>καὶ μᾶλλον ἐξίστανται, καὶ κακὸν πράττειν ἐπιχειροῦσι, καὶ
<span class="lb" data-page="658" data-line="18" id="p658.18"></span>πάντως ἀκούειν προθυμότατοί εἰσιν οὐδὲν ἀπολειπόμενοι τῶν 
<span class="pb" data-page="659" id="p659"></span>
<span class="lb" data-page="659" data-line="1" id="p659.1"></span>ἄκρως παραφρονούντων· οἱ δ’ ἔμπαλιν ἀνιστάμενοι κατανοοῦσι
<span class="lb" data-page="659" data-line="2" id="p659.2"></span>μᾶλλον, καὶ οὐ πολὺ κινοῦνται, καὶ τότε μᾶλλον παραφρονοῦσιν,
<span class="lb" data-page="659" data-line="3" id="p659.3"></span>ὅταν ἐπιτρέψῃς αὐτοὺς τῷ κώματι. καὶ κατὰ
<span class="lb" data-page="659" data-line="4" id="p659.4"></span>τοῦτο μάλιστά ἐστιν αὐτοὺς διορίζειν τῶν ληθαργικῶν καταφορῶν.
<span class="lb" data-page="659" data-line="5" id="p659.5"></span>αὕτη μὲν οὖν ἐστιν ἡ πρὸς Ἱπποκράτους λεγομένη
<span class="lb" data-page="659" data-line="6" id="p659.6"></span>νωθρὰ καταφορά. ἐπεὶ δὲ σαφῶς ἐμάθομεν, ὡς οὐ
<span class="lb" data-page="659" data-line="7" id="p659.7"></span>μόνον τὸ καταφέρεσθαι τῶν φρενιτικῶν τισι συμβαίνει, ἀλλὰ
<span class="lb" data-page="659" data-line="8" id="p659.8"></span>καὶ τὸ νωθρῶς, (περὶ τούτου μάλιστ’ ἄν τις ἀπορήσειεν) ἐπὶ
<span class="lb" data-page="659" data-line="9" id="p659.9"></span>τὴν λοιπὴν μεταβῶμεν ἀμφισβήτησιν, ἧς εἰ μέν τινα εὑρήσωμεν
<span class="lb" data-page="659" data-line="10" id="p659.10"></span>λύσιν, ἕξομεν ἤδη τὸ πᾶν. ἔστι δὲ ἡ ἀμφισβήτησις ἥδε.
<span class="lb" data-page="659" data-line="11" id="p659.11"></span>μεμνημένος Ἱπποκράτης ἐν τῷ προῤῥητικῷ τῶν κωματωδῶν
<span class="lb" data-page="659" data-line="12" id="p659.12"></span>ἀγρύπνων, ἀπορεῖ πότερον φρενιτικοὺς αὐτοὺς, ἤ τι ἕτερον
<span class="lb" data-page="659" data-line="13" id="p659.13"></span>ὀνομάσει. ἔχει δὲ ἐφεξῆς οὕτως. οἱ κωματώδεες ἐν ἀρχῇσι
<span class="lb" data-page="659" data-line="14" id="p659.14"></span>γινόμενοι, μετὰ κεφαλῆς, ὀσφύος, ὑποχονδρίου, τραχήλου
<span class="lb" data-page="659" data-line="15" id="p659.15"></span>ὀδύνης, ἀγρυπνέοντες, ἆρά γε φρενιτικοί εἰσι; γράφεται δὲ
<span class="lb" data-page="659" data-line="16" id="p659.16"></span>διχῶς ἥδε ἡ ῥῆσις, ἐπί τισι μὲν ἀντιγράφοις οὕτως, ἐπί τισι δὲ
<span class="lb" data-page="659" data-line="17" id="p659.17"></span>ἄνευ τοῦ εἰσίν, ἆρά γε φρενιτικοί; ἀλλὰ νῦν μὲν τὸ πρῶτον 
<span class="pb" data-page="660" id="p660"></span>
<span class="lb" data-page="660" data-line="1" id="p660.1"></span>ἐρευνῶμεν. ἐπειδὴ δύο τὰ πρῶτά ἐστι κώματος εἴδη, καὶ τὸ
<span class="lb" data-page="660" data-line="2" id="p660.2"></span>μὲν τοῖς ληθαργικοῖς ἀεὶ, τὸ δὲ τοῖς φρενιτικοῖς ἔστιν ὅτε
<span class="lb" data-page="660" data-line="3" id="p660.3"></span>συμπίπτει, ἀπορεῖ νῦν Ἱπποκράτης, εἰ δεῖ τοὺς οὕτως ἔχοντας
<span class="lb" data-page="660" data-line="4" id="p660.4"></span>ὀνομάζειν φρενιτικούς. τοῦτο δὲ οὐχ ὅπως ἄπορον, ἀλλ’
<span class="lb" data-page="660" data-line="5" id="p660.5"></span>ἔμπαλιν ῥᾳδίως εὑρετὸν καὶ πρόχειρον εἶναι δοκεῖ. ἐπειδὴ γάρ
<span class="lb" data-page="660" data-line="6" id="p660.6"></span>ἐστι δύο κώματα, καὶ τὸ μὲν ὑπνῶδες τὸ τῶν ληθαργικῶν
<span class="lb" data-page="660" data-line="7" id="p660.7"></span>ἴδιον οὐ δύναται ἐνταῦθα νοηθῆναι, τὸ γὰρ ἄγρυπνοι
<span class="lb" data-page="660" data-line="8" id="p660.8"></span>προσκείμενον οὐκ ἐπιτρέπει σημαίνεσθαι τοῦτο, περὶ τοῦ λοιποῦ
<span class="lb" data-page="660" data-line="9" id="p660.9"></span>κώματος τὸ ἆρά γε φρενιτικόν ἐστιν ἀπαγγέλλειν φαίνεται.
<span class="lb" data-page="660" data-line="10" id="p660.10"></span>πῶς ἄρα ἀπορεῖ; συλλογιστική ἐστί, φησιν, ἡ ἆρα
<span class="lb" data-page="660" data-line="11" id="p660.11"></span>λέξις, οὐκ ἀπορητική. ἀλλὰ τοῦτο μὲν ἐὰν μὴ βάρβαρον
<span class="lb" data-page="660" data-line="12" id="p660.12"></span>εἶχε τὴν ἑρμηνείαν καὶ πάσης Ἑλληνικῆς συνηθείας ἀλλοτρίαν,
<span class="lb" data-page="660" data-line="13" id="p660.13"></span>ἴσως ἂν ἀπεδεχόμην· ὅτε δὲ οὔτε οἱ ἄλλοι Ἕλληνες οὔτε ὁ
<span class="lb" data-page="660" data-line="14" id="p660.14"></span>Ἱπποκράτης τοιαύτῃ προτάσεων συντάξει οὐχ εὑρίσκονται
<span class="lb" data-page="660" data-line="15" id="p660.15"></span>χρώμενοι, πῶς ἂν δεχοίμην συλλογιστικὸν εἶναι τὸ ἆρα
<span class="lb" data-page="660" data-line="16" id="p660.16"></span>ἐπίῤῥημα; πρὶν γὰρ ἢ λήμμασι χρῆσθαι ἐν τῷ λόγῳ καὶ
<span class="lb" data-page="660" data-line="17" id="p660.17"></span>προτάξαι αὐτὰ τοῦ συμπεράσματος, οὐκ ἔστι συλλογίζεσθαι.
<span class="lb" data-page="660" data-line="18" id="p660.18"></span>φέρε εἰπεῖν, ὅπως τὸ λεγόμενον σαφὲς γένηται καὶ τοῖς ἧττον 
<span class="pb" data-page="661" id="p661"></span>
<span class="lb" data-page="661" data-line="1" id="p661.1"></span>γεγυμνασμένοις, τὸ ἆρά γε ἡμέρα ἐστί; καὶ, ἆρά γε ἐλεύσεται
<span class="lb" data-page="661" data-line="2" id="p661.2"></span>σήμερον; ἀπορητικὸν ἔχει ἐπίῤῥημα. ἂν δὲ λόγῳ ἀποφαίνειν
<span class="lb" data-page="661" data-line="3" id="p661.3"></span>αὐτοῖς βουληθῶ, ἤτοι ἁπλῶς λέγων οὕτω χωρὶς πάσης
<span class="lb" data-page="661" data-line="4" id="p661.4"></span>ἀποδείξεως, ἐλεύσεται σήμερον· ἤτοι μετ’ ἀποδείξεως
<span class="lb" data-page="661" data-line="5" id="p661.5"></span>οὕτως, ἐὰν ἥλιος ὑπὲρ γῆν ἐστιν, ἡμέρα ἐστίν· ἐὰν περιπατεῖ,
<span class="lb" data-page="661" data-line="6" id="p661.6"></span>κινεῖται ἄρα. ὅταν δὲ χωρὶς ἀποδείξεως ἀποφαίνωμέν
<span class="lb" data-page="661" data-line="7" id="p661.7"></span>τι, οὐ δεόμεθα τοῦ ἄρα ἐπιῤῥήματος, περιττὸς γάρ ἐστιν
<span class="lb" data-page="661" data-line="8" id="p661.8"></span>ὁ λόγος, καὶ οὐδεὶς οὕτω φησὶν, ἡμέρα ἐστὶν ἄρα, οὔθ’
<span class="lb" data-page="661" data-line="9" id="p661.9"></span>οὕτως, ἀρά γε ἡμέρα ἐστὶν, ἐπειδὰν ἐξῇ λέγειν οὕτως ἁπλῶς,
<span class="lb" data-page="661" data-line="10" id="p661.10"></span>ἡμέρα ἐστίν. οὔθ’ οὕτω κατ’ ἀπόδειξιν οἷόν τέ ἐστι χρῆσθαι
<span class="lb" data-page="661" data-line="11" id="p661.11"></span>αὐτὸν τῷ ἆρά γε. πῶς γὰρ <span class="milestone ed2page" data-n="198" data-unit="ed2page" id="ed2page.198"></span>ἂν εἴη ἀπόδειξις, πάσης
<span class="lb" data-page="661" data-line="12" id="p661.12"></span>ἀποδείξεως ἐξ ἑτέρων λημμάτων ἕτερον λῆμμα καταλαμβανούσης;
<span class="lb" data-page="661" data-line="13" id="p661.13"></span>ἀλλὰ μηδὲν φαίνεται νῦν λῆμμα συλλογιστικὸν εἰς ἀπόδειξιν
<span class="lb" data-page="661" data-line="14" id="p661.14"></span>λαμβάνων. πῶς οὖν τὸ ἆρά γε ἐπίῤῥημα γενήσεται
<span class="lb" data-page="661" data-line="15" id="p661.15"></span>ἀντ’ ἀπορητικοῦ συλλογιστικὸν καὶ συμπεραντικόν; μετὰ γάρ
<span class="lb" data-page="661" data-line="16" id="p661.16"></span>τινων οὔτε τὸν αὐτὸν τόπον κατέχουσι τὸ ἀπορητικὸν ἐπίῤῥημα
<span class="lb" data-page="661" data-line="17" id="p661.17"></span>καὶ τὸ συλλογιστικόν τε καὶ συμπεραντικὸν καλούμενον,
<span class="lb" data-page="661" data-line="18" id="p661.18"></span>ἀλλὰ τὸ μὲν ἀπορητικὸν πρόκειται ἀεὶ, τὸ δὲ συλλογιστικὸν 
<span class="pb" data-page="662" id="p662"></span>
<span class="lb" data-page="662" data-line="1" id="p662.1"></span>καὶ συμπεραντικὸν μεταξὺ τοῦ ὀνόματος καὶ τοῦ κατηγορουμένου
<span class="lb" data-page="662" data-line="2" id="p662.2"></span>καθίσταται. ἀποροῦντες γὰρ λέγομεν, ἆρά γε ἡμέρα
<span class="lb" data-page="662" data-line="3" id="p662.3"></span>ἐστί; συλλογιζόμενοι δὲ οὕτως, ἡμέρα ἄρα ἐστί. πῶς οὖν
<span class="lb" data-page="662" data-line="4" id="p662.4"></span>νῦν προετέθη; ὡς οὐ συλλογιστικὸν ὑπάρχον, προετέθη.
<span class="lb" data-page="662" data-line="5" id="p662.5"></span>οὐ γὰρ εἴρηται οὕτω, φρενιτικοὶ ἄρα εἰσὶν, ἀλλ’ ἁπλῶς, ἆρά
<span class="lb" data-page="662" data-line="6" id="p662.6"></span>γε φρενιτικοί εἰσιν; ἀποροῦντος φανερῶς τοῦ Ἱπποκράτους,
<span class="lb" data-page="662" data-line="7" id="p662.7"></span>καὶ μὴ τολμῶντος ἀποφήνασθαι βεβαίως ὑπὲρ αὐτῶν, ὥσπερ
<span class="lb" data-page="662" data-line="8" id="p662.8"></span>ἀμέλει πολλάκις φαίνεται ποιῶν. ἀρκέσει δ’ ἓν ἢ δεύτερον
<span class="lb" data-page="662" data-line="9" id="p662.9"></span>παράδειγμα, χάριν τοῦ μὴ διατρίβειν ἐπὶ πλέον ἐν οὕτω σαφεῖ
<span class="lb" data-page="662" data-line="10" id="p662.10"></span>πράγματι. ἐν μὲν οὖν τῷ πρώτῳ τῶν ἐπιδημιῶν φησι,
<span class="lb" data-page="662" data-line="11" id="p662.11"></span>μετὰ δὲ ταῦτα δυσεντεριώδεες ἐγένοντο οὗτοι πάντες. ἆρά
<span class="lb" data-page="662" data-line="12" id="p662.12"></span>γε ὅτι οὔρησαν ὑδατώδεα, σκεπτέον. ἐνταῦθα τὸ σκεπτέον
<span class="lb" data-page="662" data-line="13" id="p662.13"></span>προσκείμενον, οὐδὲ τὸν ἀναιδέστατον ἄλλως ἀκούειν ἐάσει
<span class="lb" data-page="662" data-line="14" id="p662.14"></span>τοῦ ἄρα συνδέσμου, πλὴν ὡς ἀπορητικοῦ. ἐν δὲ τῷ ἕκτῳ
<span class="lb" data-page="662" data-line="15" id="p662.15"></span>τῶν ἐπιδημιῶν τὸ μετ’ οὔρησιν σύναγμά, φησι, παιδίοισι
<span class="lb" data-page="662" data-line="16" id="p662.16"></span>μᾶλλον, ἆρά γε ὅτι θερμότερα; ἐν αὐτῷ δὲ τῷ προῤῥητικῷ,
<span class="lb" data-page="662" data-line="17" id="p662.17"></span>ἐν φρενιτικοῖσι λευκὴ διαχώρησις κακὸν, ὡς καὶ Ἀρχεκράτει.
<span class="lb" data-page="662" data-line="18" id="p662.18"></span>ἆρά γε ἐπὶ τούτοισι καὶ νωθρότης γίνεται; καὶ πάλιν, ἐν ﻿
<span class="pb" data-page="663" id="p663"></span>
<span class="lb" data-page="663" data-line="1" id="p663.1"></span>ἀφωνίῃ πνεῦμα, οἷον τοῖσι πνιγομένοισι πρόχειρον, πονηρόν.
<span class="lb" data-page="663" data-line="2" id="p663.2"></span>ἆρά γε καὶ παρακρουστικὸν τὸ τοιοῦτον; εἰ τοίνυν χρὴ κεφαλὴν
<span class="lb" data-page="663" data-line="3" id="p663.3"></span>ἐπιδοῦναι τῷ λόγῳ, καὶ μήτ’ ἄλλος τις τῶν Ἑλλήνων
<span class="lb" data-page="663" data-line="4" id="p663.4"></span>οὕτω κέχρηται τῷ ἆρα συνδέσμῳ μήθ’ Ἱπποκράτης αὐτὸς,
<span class="lb" data-page="663" data-line="5" id="p663.5"></span>ὡς ἐγὼ νῦν ἔδειξα, μέμψαιτ’ ἄν τις, οἶμαι, τοὺς ἐξηγησαμένους
<span class="lb" data-page="663" data-line="6" id="p663.6"></span>ὡς οὐκ ἀπορητικὸν σύνδεσμον. 
</p>
</section>
<section id="s4" title="Chapter 4">
<p>
<span class="lb" data-page="663" data-line="7" id="p663.7"></span>Καί τοι χαλεπώτερον ἐμαυτὸν τὸν λόγον
<span class="lb" data-page="663" data-line="8" id="p663.8"></span>ἐπίσταμαι ποιεῖν. διωρισμένης γὰρ τῆς ὑπνώδους καταφορᾶς
<span class="lb" data-page="663" data-line="9" id="p663.9"></span>ἀπὸ τῆς οὐχ ὑπνώδους φρενίτιδος, οὐκ ἂν ἔτι δεόντως ἀπορῶν
<span class="lb" data-page="663" data-line="10" id="p663.10"></span>φαίνοιτο καὶ μὴ βεβαίως ἀποφαινόμενος φρενιτικοὺς εἶναι
<span class="lb" data-page="663" data-line="11" id="p663.11"></span>τοὺς τοιούτους. ἀλλ’ ἧττον γὰρ ἐμοὶ μέλει τῆς ἐν τοῖς λόγοις
<span class="lb" data-page="663" data-line="12" id="p663.12"></span>χαλεπότητος ἢ τῆς ἀληθείας, ὅτι τε ἀπορητικός ἐστιν ὁ σύνδεσμος,
<span class="lb" data-page="663" data-line="13" id="p663.13"></span>ὁμολογῶ, καὶ δείξω τὴν αἰτίαν, δι’ ἣν οὐκ ἐτόλμησε
<span class="lb" data-page="663" data-line="14" id="p663.14"></span>φρενιτικοὺς εἶναι τοὺς τοιούτους ἀποφήνασθαι ὁ Ἱπποκράτης,
<span class="lb" data-page="663" data-line="15" id="p663.15"></span>ἀλλ’ ἔτ’ ἀπορεῖ. τὸ γὰρ ἐν ἀρχῇσι προσκείμενον τὴν πάσαν
<span class="lb" data-page="663" data-line="16" id="p663.16"></span>ἔχει τοῦ λόγου δύναμιν, ὃ παραλείπουσιν οἱ πολλοὶ τῶν
<span class="lb" data-page="663" data-line="17" id="p663.17"></span>ἐξηγητῶν, ὥσπερ μάτην προσγεγραμμένον. παραπλήσιον
<span class="lb" data-page="663" data-line="18" id="p663.18"></span>γάρ τι συμβαίνει πολλῶν ἀρχομένοις νοσημάτων, οἷον ἔν τισι 
<span class="pb" data-page="664" id="p664"></span>
<span class="lb" data-page="664" data-line="1" id="p664.1"></span>τῶν μεθυσθέντων ἔστιν ἰδεῖν γιγνόμενον. ὅταν μὲν κωματώδεις
<span class="lb" data-page="664" data-line="2" id="p664.2"></span>ὦσι, καὶ σφάλλονται, καὶ βαρῶσι τὴν κεφαλὴν, καὶ
<span class="lb" data-page="664" data-line="3" id="p664.3"></span>μηδ’ εἰ βιάζοιντο διαίρειν δύνανται τὰ βλέφαρα· δι’ αὐτὸ
<span class="lb" data-page="664" data-line="4" id="p664.4"></span>δ’ αὖ πάλιν τοῦτο τὸ βάρος ὑπνοῦν ἀδυνατοῦσιν ἀσώμενοι,
<span class="lb" data-page="664" data-line="5" id="p664.5"></span>
<span class="milestone ed2page" data-n="199" data-unit="ed2page" id="ed2page.199"></span>καὶ στρεφόμενοι, καὶ ῥιπτοῦντες ἑαυτοὺς, καὶ μεταβάλλοντες
<span class="lb" data-page="664" data-line="6" id="p664.6"></span>ἄλλοτ’ εἰς ἄλλο σχῆμα. ταῦτα γὰρ ἔστιν ἰδεῖν πολλάκις
<span class="lb" data-page="664" data-line="7" id="p664.7"></span>ἐπὶ τῶν μεθυσθέντων γιγνόμενα, πληρωθείσης αὐτῶν
<span class="lb" data-page="664" data-line="8" id="p664.8"></span>ἐν τῇ μέθῃ τῆς κεφαλῆς, εἶθ’ ὑπὸ τοῦ βάρους ἅμα τ’ εἰς κῶμα
<span class="lb" data-page="664" data-line="9" id="p664.9"></span>κατασπώσης ἅμα τε ὕπνον κωλυούσης. οὕτως οὖν καὶ πλήθους
<span class="lb" data-page="664" data-line="10" id="p664.10"></span>ἀπέπτου τὴν κεφαλὴν κατειληφότος, ἄγρυπνοί τε ἅμα
<span class="lb" data-page="664" data-line="11" id="p664.11"></span>καὶ κωματώδεις εἰσίν. καὶ τοῦτο κατ’ ἀρχὰς γενόμενον, ἔστιν
<span class="lb" data-page="664" data-line="12" id="p664.12"></span>ὅτε μὲν πεφθῇ καλῶς, ὥσπερ καὶ ἐξ οἴνου τοιοῦτο εἴη γεγονός·
<span class="lb" data-page="664" data-line="13" id="p664.13"></span>ἀλλ’ οὕτω μὲν οὔτε λήθαργος, οὔτε φρενῖτις ἠκολούθησεν·
<span class="lb" data-page="664" data-line="14" id="p664.14"></span>ἔστιν ὅτε δὲ δριμὺ γενόμενον εἰς φρενίτιδα ἐτελεύτησε.
<span class="lb" data-page="664" data-line="15" id="p664.15"></span>πολλοῖς δ’ αὖ τὸ μὲν λεπτότερον ἢ πεφθὲν ἢ διαφορηθὲν
<span class="lb" data-page="664" data-line="16" id="p664.16"></span>ἐκενώθη, ὑπέμεινε δὲ τὸ παχύτερον, καὶ οὕτω
<span class="lb" data-page="664" data-line="17" id="p664.17"></span>λήθαργος ἐπεγένετο. προεληλυθότος μὲν τοῦ τοιούτου νοσήματος,
<span class="lb" data-page="664" data-line="18" id="p664.18"></span>ἡ τοιαύτη διάθεσις, ὡς μὲν ἡμεῖς ἐδείξαμεν, ἐγγὺς
<span class="lb" data-page="664" data-line="19" id="p664.19"></span>ἤδη φρενίτιδος· ὡς δ’ οἱ τὸ μικτὸν πάθος ἐκ ληθάργου 
<span class="pb" data-page="665" id="p665"></span>
<span class="lb" data-page="665" data-line="1" id="p665.1"></span>καὶ φρενίτιδος εἰσάγοντες ὑπολαμβάνουσιν, ἐκείνῳ δόξειεν ἂν
<span class="lb" data-page="665" data-line="2" id="p665.2"></span>εἶναι συγγενεστέρα. πότερον δ’ ἤδη τοὺς οὕτως ἔχοντας ὀνομάζειν
<span class="lb" data-page="665" data-line="3" id="p665.3"></span>χρὴ φρενιτικοὺς, ἢ ὀλίγου ὕστερον ἔσεσθαι προσδοκᾷν,
<span class="lb" data-page="665" data-line="4" id="p665.4"></span>τοῦθ’ ἑτέρας ἂν εἴη σκέψεως, οὔτ’ ὠφελούσης τι τὰ νῦν προκείμενα,
<span class="lb" data-page="665" data-line="5" id="p665.5"></span>καὶ ἄλλως διὰ τοῦ εἰσίν, ὃ καί τινες προσγράφουσι
<span class="lb" data-page="665" data-line="6" id="p665.6"></span>τῷ ἆρα φρενιτικοὶ, τινὲς δ’ οὔ. 
</p>
</section>
</section>
</article>
