<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg074.1st1K-grc1.xml">Pro puero epileptico consilium</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg074.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">11</span>, <span class="biblScope">4</span>, <span class="biblScope">10</span>, <span class="biblScope">357-378</span>, <span class="date" rel="-">1826</span>
</span>. </span>
<a href="https://catalog.hathitrust.org/Record/009723957">HathiTrust</a>
</span>
</p>
</div>
</header>
<section id="s">
<span class="pb" data-page="11.357" id="p11.357"></span>
<section id="s1" title="Chapter 1">
<h1>ΓΑΛΗΝΟΥ ΤΩΙ ΕΠΙΛΗΠΤΩΙ ΠΑΙΔΙ
<br/>ΥΠΟΘΗΚΗ.
</h1>
<p>
<span class="lb" data-page="11.357" data-line="1" id="p11.357.1"></span>Ἐγὼ μὲν ὤμην, ὦ Καικιλιανὲ, μηδὲν δεήσεσθαί
<span class="lb" data-page="11.357" data-line="2" id="p11.357.2"></span>σε τῶν ἡμετέρων ὑποθηκῶν εἰς τὴν τοῦ παιδὸς
<span class="lb" data-page="11.357" data-line="3" id="p11.357.3"></span>νόσον. ὁ γὰρ τεθεαμένος αὐτὸν ἤδη καὶ μέλλων ἅμα σοι
<span class="lb" data-page="11.357" data-line="4" id="p11.357.4"></span>πλευσεῖσθαι πάλιν ἐς Ἀθήνας, Διονύσιος, ἱκανός ἐστι καὶ
<span class="lb" data-page="11.357" data-line="5" id="p11.357.5"></span>πρᾶξαι παρὼν τὰ δέοντα καὶ χωριζόμενος, αὖθις ὑποθήκας
<span class="lb" data-page="11.357" data-line="6" id="p11.357.6"></span>διδόναι τῇ τοῦ νοσήματος ἕξει προσηκούσας. ἐγὼ δὲ μηδέπω
<span class="lb" data-page="11.357" data-line="7" id="p11.357.7"></span>ποτὲ τεθεαμένος τὸν παῖδα τάχ’ ἂν πολὺ καὶ σφαλείην, οὔθ’
<span class="lb" data-page="11.357" data-line="8" id="p11.357.8"></span>ὅπως ἐξ ἀρχῆς ἡ φύσις αὐτῷ πρὸ τοῦ νοσήματος οὔθ’ ὅπως
<span class="lb" data-page="11.357" data-line="9" id="p11.357.9"></span>νῦν ὑπὸ τοῦ νοσήματος γινώσκων, ἀλλ’ ἢ μόνον αὐτὸ παρ’ 
<span class="pb" data-page="11.358" id="p11.358"></span>
<span class="lb" data-page="11.358" data-line="1" id="p11.358.1"></span>ὑμῶν ἀκούων, ἐπιληπτικοὺς αὐτῷ γίνεσθαι παροξυσμούς.
<span class="lb" data-page="11.358" data-line="2" id="p11.358.2"></span>ἐπεὶ δὲ ὀλιγωροῦντά με μᾶλλον ἢ ἀληθεύοντα νομίζεις ἀποδιδράσκειν
<span class="lb" data-page="11.358" data-line="3" id="p11.358.3"></span>τὴν γραφὴν, ὃ μηδέποτε πρότερον ἔπραξα, τοῦτο
<span class="lb" data-page="11.358" data-line="4" id="p11.358.4"></span>νῦν ὑπομένω πρᾶξαι σοὶ χαριζόμενος, ὑποθήκας τινὰς γράψαι
<span class="lb" data-page="11.358" data-line="5" id="p11.358.5"></span>θεραπείας ἐπιλήπτου παιδός. ἐν αἷς ἀνάγκη τι καὶ
<span class="lb" data-page="11.358" data-line="6" id="p11.358.6"></span>παρακοῦσαι τὸν ἰδιώτην καὶ σφαλῆναι περὶ τὸ μέτρον ἢ
<span class="lb" data-page="11.358" data-line="7" id="p11.358.7"></span>
<span class="milestone ed2page" data-n="488" data-unit="ed2page" id="ed2page.488"></span>τὸν καιρὸν τῆς χρήσεως. ἀποδέδεικται γὰρ ἡμῖν ἐν
<span class="lb" data-page="11.358" data-line="8" id="p11.358.8"></span>ἑτέροις ὡς οὐκ ἐνδέχεται χωρὶς τοῦ μέθοδόν τινα ἐκμαθεῖν
<span class="lb" data-page="11.358" data-line="9" id="p11.358.9"></span>θεραπευτικὴν ἰάσασθαί τι καλῶς οὐδὲ τῶν σμικροτάτων νοσημάτων,
<span class="lb" data-page="11.358" data-line="10" id="p11.358.10"></span>μή τί γε τῶν οὕτω μεγάλων ἡλίκον καὶ τὸ τῆς ἐπιληψίας
<span class="lb" data-page="11.358" data-line="11" id="p11.358.11"></span>ἐστί. καὶ ὅ γε Διονύσιος ἔφθανεν ἤδη κεκοινῶσθαί τε
<span class="lb" data-page="11.358" data-line="12" id="p11.358.12"></span>ἐμοὶ καὶ συνδιεσκέφθαι περὶ τῆς ὅλης θεραπείας τοῦ παιδὸς,
<span class="lb" data-page="11.358" data-line="13" id="p11.358.13"></span>πρὶν καί σε κελεῦσαι γράψαι τὰς ὑποθήκας τάσδε. ἀλλ’
<span class="lb" data-page="11.358" data-line="14" id="p11.358.14"></span>ἐκείνῳ μὲν ῥᾳδίως τὴν ἐμαυτοῦ γνώμην ἐδήλωσα, συνιέναι τε
<span class="lb" data-page="11.358" data-line="15" id="p11.358.15"></span>τῶν λεγομένων δυναμένῳ καὶ παρακοῦσαι μηδενὸς, ὡς ἱκανῶς
<span class="lb" data-page="11.358" data-line="16" id="p11.358.16"></span>ἠσκημένῳ περὶ τὴν θεραπευτικὴν μέθοδον. σοὶ δὲ οὐδ’
<span class="lb" data-page="11.358" data-line="17" id="p11.358.17"></span>ὅπως διέλθω τὸν λόγον οἶδα. τὸ μὲν γὰρ ἀκριβὲς ὲν αὐτῷ
<span class="lb" data-page="11.358" data-line="18" id="p11.358.18"></span>διορισμῶν τε δεῖται πολλῶν καὶ ἀσαφέστερον ἢ κατὰ ἰδιώτην 
<span class="pb" data-page="11.359" id="p11.359"></span>
<span class="lb" data-page="11.359" data-line="1" id="p11.359.1"></span>ἐστὶ, τὸ δ’ αὖ σύντομόν τε καὶ σαφὲς οὐκ ἀκριβὲς ὑπάρχει.
<span class="lb" data-page="11.359" data-line="2" id="p11.359.2"></span>ταῦτά τοι καὶ γράφειν ὤκνουν τὰς ὑποθήκας, καίτοι πάνυ
<span class="lb" data-page="11.359" data-line="3" id="p11.359.3"></span>χαρίζεσθαί σοι προῃρημένος, ὅμοιόν τι πείσεσθαι προσδοκῶν,
<span class="lb" data-page="11.359" data-line="4" id="p11.359.4"></span>οἷον ἂν ἔπαθε καὶ Φειδίας, εἰ μετὰ τὸ τῆς Ἀθηνᾶς ἄγαλμα
<span class="lb" data-page="11.359" data-line="5" id="p11.359.5"></span>πλάττειν ἠναγκάζετο δάκτυλον μὲν ἰδίᾳ, ἰδίᾳ δὲ αὖ βραχίονα
<span class="lb" data-page="11.359" data-line="6" id="p11.359.6"></span>καὶ πόδα καὶ ῥῖνα καὶ οὖς, ἕκαστόν τε τῶν ἄλλων μορίων.
<span class="lb" data-page="11.359" data-line="7" id="p11.359.7"></span>ἐμοὶ γὰρ οἷον ἄγαλμά τι γεγράφθαι νομίζω τὴν θεραπευτικὴν
<span class="lb" data-page="11.359" data-line="8" id="p11.359.8"></span>μέθοδον, ἐν ὑπομνήμασι πλείοσιν οὐχ ὅπως ἰδιώτας
<span class="lb" data-page="11.359" data-line="9" id="p11.359.9"></span>ὠφελεῖν δυναμένην, ἀλλ’ οὐδὲ τοὺς ἐπιτυχόντας τῶν ἰατρῶν.
<span class="lb" data-page="11.359" data-line="10" id="p11.359.10"></span>ἐπεὶ δὲ σὺ βιάζεις με περὶ μορίου ἑνὸς τῆς τέχνης ποιήσασθαι
<span class="lb" data-page="11.359" data-line="11" id="p11.359.11"></span>τὸν λόγον, ἄνευ τῆς ἄλλης ἁρμονίας, εἴκω τῇ βίᾳ καὶ
<span class="lb" data-page="11.359" data-line="12" id="p11.359.12"></span>
<span class="milestone ed1page" data-n="29" data-unit="ed1page" id="ed1page.29"></span>πείθομαι, καὶ γράφω σοὶ μὲν αὐτάρκεις ὑποθήκας, ἱκανὸν
<span class="lb" data-page="11.359" data-line="13" id="p11.359.13"></span>γὰρ ἰδιώτῃ μὴ μέγα τι καὶ ἀνήκεστον ἐξαμαρτεῖν ἐν ταῖς τῶν
<span class="lb" data-page="11.359" data-line="14" id="p11.359.14"></span>ἰατρῶν καὶ μάλιστα τῷ νομίμως μεμαθηκότι τοιούτοις ὁμιλεῖν
<span class="lb" data-page="11.359" data-line="15" id="p11.359.15"></span>ὑπομνήμασιν. ἐκείνοις μὲν οὖν ἡ τῆς θεραπευτικῆς μεθόδου
<span class="lb" data-page="11.359" data-line="16" id="p11.359.16"></span>πραγματεία γέγραπται, σοὶ δὲ καὶ τοῖς ἄλλοις ὅσοι τεχνῶν 
<span class="pb" data-page="11.360" id="p11.360"></span>
<span class="lb" data-page="11.360" data-line="1" id="p11.360.1"></span>μὲν τινῶν ἐστὲ λογικῶν ἐπιστήμονες, ἰδιῶται δὲ τῆς ἰατρικῆς,
<span class="lb" data-page="11.360" data-line="2" id="p11.360.2"></span>γένοιτ’ ἂν ἴσως, οἶμαι, καὶ παρὰ τοῦδε τοῦ γράμματος ὠφέλεια. 
</p>
</section>
<section id="s2" title="Chapter 2">
<p>
<span class="lb" data-page="11.360" data-line="3" id="p11.360.3"></span>Πειράσομαι δὲ ὡς οἷόν τε σαφέστατα διελθεῖν,
<span class="lb" data-page="11.360" data-line="4" id="p11.360.4"></span>ᾧ χρώμενος ὁ παῖς τρόπῳ τῆς διαίτης ὀνίναιτό τε ἂν οὐ
<span class="lb" data-page="11.360" data-line="5" id="p11.360.5"></span>σμικρὰ καὶ ἥκιστα βλάπτοιτο πρὸς τῶν ἐφ’ ἡμέρᾳ συμπιπτόντων
<span class="lb" data-page="11.360" data-line="6" id="p11.360.6"></span>ἀδοκήτως αὐτῷ. φυλάττεσθαι μὲν οὖν καὶ ταῦτα προσήκει,
<span class="lb" data-page="11.360" data-line="7" id="p11.360.7"></span>καθ’ ὅσον ἐγχωρεῖ. περιπίπτειν γε μὴν ἀναγκαῖον ἐνίοτε καὶ
<span class="lb" data-page="11.360" data-line="8" id="p11.360.8"></span>κρύει καὶ θάλπει σφοδρῷ καὶ ἀνέμοις ἰσχυροῖς καὶ λουτροῖς
<span class="lb" data-page="11.360" data-line="9" id="p11.360.9"></span>μοχθηροῖς καὶ τροφαῖς ἐκπληκτικαῖς καὶ τροχοῖς περιδινουμένοις
<span class="lb" data-page="11.360" data-line="10" id="p11.360.10"></span>καὶ ἀστραπαῖς καὶ βρονταῖς, ἀγρυπνίαις τε καὶ ἀπεψίαις
<span class="lb" data-page="11.360" data-line="11" id="p11.360.11"></span>καὶ λύπῃ καὶ θυμῷ καὶ κόπῳ καὶ ἄλλοις τοιούτοις, ὧν τὸ
<span class="lb" data-page="11.360" data-line="12" id="p11.360.12"></span>κεφάλαιόν ἐστι, σφοδρῶς κινῆσαι καὶ ταράξαι τὸ σῶμα καὶ
<span class="lb" data-page="11.360" data-line="13" id="p11.360.13"></span>τοῦ πάθους ἀναμνῆσαι καὶ παροξυσμὸν γεννῆσαι. ταῦτα δὲ
<span class="lb" data-page="11.360" data-line="14" id="p11.360.14"></span>οὖν ἐκ πολλοῦ φυλάττεσθαι προσήκει, καὶ εἴποτε γεγεννημένων
<span class="lb" data-page="11.360" data-line="15" id="p11.360.15"></span>αὐτῶν παρακολουθήσει παροξυσμὸς, ἀποσχέσθαι μὲν τελέως
<span class="lb" data-page="11.360" data-line="16" id="p11.360.16"></span>τηνικαῦτα πάσης κινήσεως, ἐπὶ δὲ τῆς οἰκίας διατρῖψαι καὶ
<span class="lb" data-page="11.360" data-line="17" id="p11.360.17"></span>πάνυ λεπτῶς διαιτηθῆναι, μέχρι περ ἂν ἀπόθηται τὸ σῶμα 
<span class="pb" data-page="11.361" id="p11.361"></span>
<span class="lb" data-page="11.361" data-line="1" id="p11.361.1"></span>
<span class="milestone ed2page" data-n="489" data-unit="ed2page" id="ed2page.489"></span>τὸν ἐκ τοῦ παροξυσμοῦ κάματον. ἥτις δὲ ἡ λεπτὴ
<span class="lb" data-page="11.361" data-line="2" id="p11.361.2"></span>δίαιτα καὶ γνώσκειν μὲν οἶμαί σε καὶ διὰ τῶν ἐφεξῆς ἀναγνοὺς,
<span class="lb" data-page="11.361" data-line="3" id="p11.361.3"></span>οὐδὲν ἧττον ἀκούσει τί περὶ αὐτῆς. ἄρξασθαι γὰρ
<span class="lb" data-page="11.361" data-line="4" id="p11.361.4"></span>οὖν ἤδη μοι τῶν ὑποθηκῶν καιρός. 
</p>
</section>
<section id="s3" title="Chapter 3">
<p>
<span class="lb" data-page="11.361" data-line="5" id="p11.361.5"></span>Εἰσβάλλοντος τοῦ ἦρος, καὶ γάρ πως οὕτως
<span class="lb" data-page="11.361" data-line="6" id="p11.361.6"></span>συμβαίνει κινεῖσθαι τὰ τῆς ἐπανόδου, καθῆραι φημὶ χρῆναι
<span class="lb" data-page="11.361" data-line="7" id="p11.361.7"></span>τὸν παῖδα μετρίᾳ καθάρσει. ταύτης δ’ ἂν ἐπιστατήσειε
<span class="lb" data-page="11.361" data-line="8" id="p11.361.8"></span>καὶ προσταίη παρὼν ὁ Διονύσιος, εἰδὼς ἀκριβῶς ὅπως τε
<span class="lb" data-page="11.361" data-line="9" id="p11.361.9"></span>χρὴ παρασκευάσαι πρὸς τὴν κάθαρσιν τὸ σῶμα, καὶ ᾧτινι
<span class="lb" data-page="11.361" data-line="10" id="p11.361.10"></span>χρήσασθαι φαρμάκῳ καὶ ἐν πόσῳ καὶ ὁποίῳ καιρῷ· καὶ
<span class="lb" data-page="11.361" data-line="11" id="p11.361.11"></span>μὲν δὴ καὶ μεθ’ ἡμῶν ὑπὲρ τούτων ἤδη διέσκεπται. ὥστε
<span class="lb" data-page="11.361" data-line="12" id="p11.361.12"></span>τὸ μὲν σῶμα παρὸν ἔχεις Ἀθήνησι τοῦ Διονυσίου, τὴν
<span class="lb" data-page="11.361" data-line="13" id="p11.361.13"></span>ψυχήν τε καὶ τὴν γνώμην ἅμα ἐκείνῳ καὶ τὴν ἐμήν. μετὰ
<span class="lb" data-page="11.361" data-line="14" id="p11.361.14"></span>δὲ τὴν κάθαρσιν, ὅταν ὅ τε Διονύσιος οἴχηται καὶ ὁ παῖς
<span class="lb" data-page="11.361" data-line="15" id="p11.361.15"></span>ὑπολείπηται κατὰ τὰς Ἀθήνας, ὧδε χρὴ διαιτᾷν αὐτόν.
<span class="lb" data-page="11.361" data-line="16" id="p11.361.16"></span>ἕωθεν μὲν ἐκ τῆς κοίτης ἀναστὰς, πρὶν τοῖς διδασκάλοις
<span class="lb" data-page="11.361" data-line="17" id="p11.361.17"></span>φοιτᾷν, περιπατείτω μετρία μὴ σφόδρα συντόνῳ βαδίσματι.
<span class="lb" data-page="11.361" data-line="18" id="p11.361.18"></span>τὸ δ’ ἀπὸ τοῦδε μέχρι τοῦ τῆς παλαίστρας καιροῦ τοῖς ﻿
<span class="pb" data-page="11.362" id="p11.362"></span>
<span class="lb" data-page="11.362" data-line="1" id="p11.362.1"></span>μαθήμασι σχολαζέτω, καθότι σύνηθες, ἐπειδὰν δὲ πρῶτον
<span class="lb" data-page="11.362" data-line="2" id="p11.362.2"></span>αὐτῶν ἀπαλλαγῇ, περιπατήσας αὖθις, οὕτως εἰς τὸν παιδοτρίβην
<span class="lb" data-page="11.362" data-line="3" id="p11.362.3"></span>ἀπίτω. χρὴ δὲ τοῦτον, εἴπερ τινα καὶ ἄλλον τῶν
<span class="lb" data-page="11.362" data-line="4" id="p11.362.4"></span>προνοησομένων τοῦ παιδὸς, ἱκανῶς εἶναι φρόνιμον. ἔστι
<span class="lb" data-page="11.362" data-line="5" id="p11.362.5"></span>δὲ οὐ πάνυ τι ῥᾴδιον εὑρεθῆναι τοιοῦτον, ὡς ἂν ἐξ ἀνθρώπων
<span class="lb" data-page="11.362" data-line="6" id="p11.362.6"></span>τῆς ἐκλογῆς γινομένης ἀπαιδεύτων τοὐπίπαν καὶ
<span class="lb" data-page="11.362" data-line="7" id="p11.362.7"></span>οὕτως ὀνωδῶν τε καὶ παχέων τὴν ψυχὴν, ὥσπερ καὶ τὸ
<span class="lb" data-page="11.362" data-line="8" id="p11.362.8"></span>σῶμα. μὴ τοίνυν ὡς μικρὸν τοῦτο παρέλθοι σε, μηδὲ
<span class="lb" data-page="11.362" data-line="9" id="p11.362.9"></span>ἐπιτρέψεις τὸν παῖδα τῷ προστυχόντι, γινώσκων ὡς τὸ μὲν
<span class="lb" data-page="11.362" data-line="10" id="p11.362.10"></span>κεφάλαιον τῆς θεραπείας ἐν δυοῖν τούτοιν ἐστὶ τῇ χρήσει
<span class="lb" data-page="11.362" data-line="11" id="p11.362.11"></span>τοῦ δοθέντος σοι πρὸς ἐμοῦ φαρμάκου καὶ τοῖς γυμνασίοις.
<span class="lb" data-page="11.362" data-line="12" id="p11.362.12"></span>τὰ δ’ ἄλλα πάντα παρασκευή τις ὑπάρχει πρὸς
<span class="lb" data-page="11.362" data-line="13" id="p11.362.13"></span>ταῦτα. τὸν μὲν δὴ παιδοτρίβην συνεκλέξοιτό σοι Διονύσιος.
<span class="lb" data-page="11.362" data-line="14" id="p11.362.14"></span>ἔστωσαν δ’ αὐτῷ σκοποὶ τῶν γυμνασίων, ἐν μὲν τῇ
<span class="lb" data-page="11.362" data-line="15" id="p11.362.15"></span>ποσότητι τό τε πρὶν κάμνειν ἀναπαύειν τὸν παῖδα καὶ τὸ
<span class="lb" data-page="11.362" data-line="16" id="p11.362.16"></span>θερμῆναι σύμπαν τὸ σῶμα καὶ κενῶσαι συμμέτρως. ἄμφω
<span class="lb" data-page="11.362" data-line="17" id="p11.362.17"></span>δ’ εἰς ἕνα καιρὸν τὸν αὐτὸν συμβαίη· ἡνίκα γὰρ αὐτάρκως
<span class="lb" data-page="11.362" data-line="18" id="p11.362.18"></span>ἐκκενοῦται τὸ περιττὸν, ἐκτεθέρμανται δὲ ἱκανῶς ἤδη τὸ 
<span class="pb" data-page="11.363" id="p11.363"></span>
<span class="lb" data-page="11.363" data-line="1" id="p11.363.1"></span>σῶμα, τηνικαῦτα καταπαύων τις τὰ γυμνάσια πρὶν ἄρχεσθαι
<span class="lb" data-page="11.363" data-line="2" id="p11.363.2"></span>πονεῖν ἀναπαύσεται, τὸ δ’ ἐπέκεινα τοῦδε τοῦ καιροῦ
<span class="lb" data-page="11.363" data-line="3" id="p11.363.3"></span>γυμνάσιον ἅπτεται μὲν ἤδη τῶν στερεῶν σωμάτων καὶ
<span class="lb" data-page="11.363" data-line="4" id="p11.363.4"></span>συντήκει τὴν ἕξιν, ἀθροίζει δ’ ἔν τε τοῖς ἄρθροις μάλιστα
<span class="lb" data-page="11.363" data-line="5" id="p11.363.5"></span>καὶ τοῖς μυσὶ τὰ συντήγματα. κἀντεῦθεν ὅ τε κάματος ἕπεται
<span class="lb" data-page="11.363" data-line="6" id="p11.363.6"></span>τῆς δυνάμεως, εἶθ’ ἑλκώδης αἴσθησις, ἐπειδὰν κινῆσαί
<span class="lb" data-page="11.363" data-line="7" id="p11.363.7"></span>τι μόριον ἐπιχειρήσωσι, καὶ τοῦτ’ ἐστὶν ὁ κόπος. οὐ μόνον
<span class="lb" data-page="11.363" data-line="8" id="p11.363.8"></span>τοίνυν φρόνιμον, ἀλλὰ καὶ τρίβωνα μετρίου γυμνασίου
<span class="lb" data-page="11.363" data-line="9" id="p11.363.9"></span>εἶναι χρὴ τὸν παιδοτρίβην, ὡς μήτε θᾶττον τοῦ δέοντος
<span class="lb" data-page="11.363" data-line="10" id="p11.363.10"></span>καταπαύοι, δεδιὼς τὸν ἀκολουθήσοντα κάματον, μήτε θερμῆναι
<span class="lb" data-page="11.363" data-line="11" id="p11.363.11"></span>καὶ κενῶσαι τελέως ἅπαν τὸ περιττὸν ὀριγνώμενος
<span class="lb" data-page="11.363" data-line="12" id="p11.363.12"></span>τῷ κόπῳ περιβάλλοι τὸν παῖδα. τοῦ μὲν δὴ μετρίου τῶν
<span class="lb" data-page="11.363" data-line="13" id="p11.363.13"></span>γυμνασίων οὗτοι<span class="milestone ed2page" data-n="490" data-unit="ed2page" id="ed2page.490"></span> σκοποί· τῆς ποιότητος δὲ ῥῶσαι
<span class="lb" data-page="11.363" data-line="14" id="p11.363.14"></span>σύμπαντα τὰ μόρια, καὶ μάλιστα κεφαλὴν καὶ γαστέρα, καὶ
<span class="lb" data-page="11.363" data-line="15" id="p11.363.15"></span>ταύτης ἐξαιρέτως τὰ κατὰ τὸ στόμα τῆς γαστρός. ὅπως δ’
<span class="lb" data-page="11.363" data-line="16" id="p11.363.16"></span>ἄν τις καὶ τούτου τυγχάνοι καὶ δὴ φράσω. πρῶτον μὲν
<span class="lb" data-page="11.363" data-line="17" id="p11.363.17"></span>ἐπειδὴ τὰ σφοδρὰ γυμνάσια πληροῖ τὴν κεφαλὴν, ἀπέχεσθαι
<span class="lb" data-page="11.363" data-line="18" id="p11.363.18"></span>τῶν τοιούτων κελεύω. δεύτερον, εἰ καὶ δεήσειέ ποτε 
<span class="pb" data-page="11.364" id="p11.364"></span>
<span class="lb" data-page="11.364" data-line="1" id="p11.364.1"></span>χρήσασθαι, τῆς κεφαλῆς ὀρθίας ἀνεστηκυίας κινείσθω τὰ
<span class="lb" data-page="11.364" data-line="2" id="p11.364.2"></span>κάτω, καὶ τούτων μάλιστα τὰ σκέλη, καὶ τρίτον ἐπὶ τούτοις
<span class="lb" data-page="11.364" data-line="3" id="p11.364.3"></span>ἀπὸ σμικρῶν καὶ βραδέων κινήσεων ἀρξάμενος ὁ παιδοτρίβης
<span class="lb" data-page="11.364" data-line="4" id="p11.364.4"></span>ἐπὶ τὸ σφοδρότερόν τε καὶ θᾶττον οὕτως ἀναγέτω.
<span class="lb" data-page="11.364" data-line="5" id="p11.364.5"></span>τὸ δ’ ἀθρόως ἐπὶ τὸ σύντονον ἔρχεσθαι γυμνάσιον οὐ
<span class="lb" data-page="11.364" data-line="6" id="p11.364.6"></span>τοῖς ἀσθενέσι μόνον, ἀλλὰ καὶ τοῖς ἰσχυροῖς σώμασιν ἐσχάτως
<span class="lb" data-page="11.364" data-line="7" id="p11.364.7"></span>βλαβερόν. ἡγεῖσθαι δὲ χρὴ καὶ τὴν τρίψιν εἶναι γυμνάσιον
<span class="lb" data-page="11.364" data-line="8" id="p11.364.8"></span>καὶ μάλιστα τοῖς ἀσθενεστέροις σώμασι, καὶ πολλάκις
<span class="lb" data-page="11.364" data-line="9" id="p11.364.9"></span>γε καὶ μόνη καλῶς γιγνομένη, τῶν γε ἄλλων κινήσεων
<span class="lb" data-page="11.364" data-line="10" id="p11.364.10"></span>οὐδὲν ἔτι προσδεῖται. χρὴ δὲ τὰ μὲν πρῶτα διὰ σινδόνων
<span class="lb" data-page="11.364" data-line="11" id="p11.364.11"></span>ἀτρέμα ἄνωθεν κάτω τῶν χειρῶν φερομένων ἐρυθραίνειν
<span class="lb" data-page="11.364" data-line="12" id="p11.364.12"></span>τὸ σῶμα, τὴν ἀρχὴν ἀπὸ βραχιόνων τε καὶ χειρῶν ποιουμένοις,
<span class="lb" data-page="11.364" data-line="13" id="p11.364.13"></span>εἶθ’ οὕτως ἐπὶ τὰ στέρνα τε καὶ γαστέρα προϊόντας,
<span class="lb" data-page="11.364" data-line="14" id="p11.364.14"></span>ἑξῆς δὲ καὶ τὰ σκέλη τρίβειν ἱκανώτερον, ὡς ἐκ τῶν
<span class="lb" data-page="11.364" data-line="15" id="p11.364.15"></span>ἄνω τι μεταῤῥέοι τῇδε, κᾄπειθ’ οὕτως ἅπτεσθαι τῆς κεφαλῆς.
<span class="lb" data-page="11.364" data-line="16" id="p11.364.16"></span>τὸ δ’ εὐθὺς ἐξ ἀρχῆς ἐπὶ ταύτην ἰέναι σφαλερὸν, ἔτι
<span class="lb" data-page="11.364" data-line="17" id="p11.364.17"></span>γὰρ μεστοῦ τοῦ σώματος ὄντος ἐπὶ τὸ πρῶτον θερμανθὲν
<span class="lb" data-page="11.364" data-line="18" id="p11.364.18"></span>ἕλκεται τὰ περιττώματα. χρὴ τοίνυν τῶν ἄλλων ὑστάτην 
<span class="pb" data-page="11.365" id="p11.365"></span>
<span class="lb" data-page="11.365" data-line="1" id="p11.365.1"></span>μορίων τρίβεσθαι τὴν κεφαλὴν, ὡς εἴρηται νῦν, χωρὶς τοῦ
<span class="lb" data-page="11.365" data-line="2" id="p11.365.2"></span>λίπους. ἐπειδὰν δὲ καὶ τὸ ἔλαιον προσαγάγῃς, οὐδὲν κωλύει
<span class="lb" data-page="11.365" data-line="3" id="p11.365.3"></span>σὺν καὶ τοῖς ἄλλοις, ὥστε τὸν μέν τινα τὴν κεφαλὴν,
<span class="lb" data-page="11.365" data-line="4" id="p11.365.4"></span>ἑτέρους δὲ δύο τὰ περὶ τὰ στέρνα τε καὶ τὴν γαστέρα καὶ
<span class="lb" data-page="11.365" data-line="5" id="p11.365.5"></span>τοὺς ἄλλους δύο τὰ σκέλη τρίβειν. οὕτως δὲ καὶ μετὰ τὰ
<span class="lb" data-page="11.365" data-line="6" id="p11.365.6"></span>γυμνάσια, καὶ μᾶλλόν γε τηνικαῦτα τρίβειν ἅμα σύμπαντα
<span class="lb" data-page="11.365" data-line="7" id="p11.365.7"></span>τὰ μέλη. θᾶττόν τε γὰρ οὕτως ἀναπαύεται τὸ σῶμα
<span class="lb" data-page="11.365" data-line="8" id="p11.365.8"></span>καὶ ἧττον περιψύχεται. χρὴ δὲ, εἴπερ τινος ἄλλου, καὶ τούτου
<span class="lb" data-page="11.365" data-line="9" id="p11.365.9"></span>φροντίζειν. ἀλουτεῖν δὲ προσήκει τὰ πολλὰ καὶ ταῖς
<span class="lb" data-page="11.365" data-line="10" id="p11.365.10"></span>παλαίστραις μὴ εὐθὺς ἐξιέναι μετὰ τὸ γυμνάσιον, ἀλλ’
<span class="lb" data-page="11.365" data-line="11" id="p11.365.11"></span>ἐπειδὰν ἀκριβῶς καταστῇ τὸ πνεῦμα καὶ παύσηται τελέως
<span class="lb" data-page="11.365" data-line="12" id="p11.365.12"></span>ἡ ἐκ τοῦ γυμνασίου ταραχὴ, τηνικαῦτα δή που καὶ τὴν
<span class="lb" data-page="11.365" data-line="13" id="p11.365.13"></span>κεφαλὴν ἐπιπλεῖστον τρίβειν σινδόνι, πολλάκις δὲ καὶ κτενὶ
<span class="lb" data-page="11.365" data-line="14" id="p11.365.14"></span>προχρῆσθαι. 
</p>
</section>
<section id="s4" title="Chapter 4">
<p>
<span class="lb" data-page="11.365" data-line="15" id="p11.365.15"></span>Μετὰ δὲ ταῦτα πρὸς τὸ ἄριστον ἰέναι,
<span class="lb" data-page="11.365" data-line="16" id="p11.365.16"></span>καί τι πρό γε αὐτοῦ τῶν λαπαττόντων τὴν γαστέρα λαχάνων,
<span class="lb" data-page="11.365" data-line="17" id="p11.365.17"></span>ἢ καὶ ταρίχους, ἢ πτισάνης, ἢ ἐλαίων ἅμα τῷ τρίτῳ
<span class="lb" data-page="11.365" data-line="18" id="p11.365.18"></span>μέρει τοῦ ἄρτου προσενεγκάμενον, εἰς τὸ δεῖπνον ἀποθέσθαι 
<span class="pb" data-page="11.366" id="p11.366"></span>
<span class="lb" data-page="11.366" data-line="1" id="p11.366.1"></span>τὰ λοιπὰ δύο μέρει μετὰ τῶν ἰσχυροτέρων ὄψων. εἰρήσεται δὲ
<span class="lb" data-page="11.366" data-line="2" id="p11.366.2"></span>τὰ ἰσχυρότερα μικρὸν ὕστερον, <span class="milestone ed1page" data-n="30" data-unit="ed1page" id="ed1page.30"></span>ἐπειδὰν πρότερον ἅπαντα
<span class="lb" data-page="11.366" data-line="3" id="p11.366.3"></span>διέλθω τὰ χωρὶς βλάβης λαμβανόμενα. λαχάνων οὔτε θριδακίνης
<span class="lb" data-page="11.366" data-line="4" id="p11.366.4"></span>οὔτε μαλάχης οὔτε ἀτραφάξυος οὔτε βλίτου τὸ σύμπαν
<span class="lb" data-page="11.366" data-line="5" id="p11.366.5"></span>εἴργεσθαι κελεύω, λαμβάνειν δ’ οὐκ ἀεὶ μὲν <span class="milestone ed2page" data-n="491" data-unit="ed2page" id="ed2page.491"></span>ταὐτὸ,
<span class="lb" data-page="11.366" data-line="6" id="p11.366.6"></span>ἄλλοτε δὲ ἀπ’ ἄλλου τὸ μέτριον. ἐκ ταὐτοῦ δὲ γένους ἐστὶ
<span class="lb" data-page="11.366" data-line="7" id="p11.366.7"></span>καὶ τὸ τεῦτλον καὶ κράμβη. χρὴ γὰρ καὶ τούτων ἀπογεύσασθαι
<span class="lb" data-page="11.366" data-line="8" id="p11.366.8"></span>τὰ σύμμετρα. πράσου δὲ καὶ σελίνου καὶ σμυρνίου
<span class="lb" data-page="11.366" data-line="9" id="p11.366.9"></span>προσάψασθαί ποτὲ συνοίσει καὶ τῶν ὀπωρῶν ὅσαι μὴ παντάπασιν
<span class="lb" data-page="11.366" data-line="10" id="p11.366.10"></span>ὠμαὶ καὶ δύσπεπτοι τὴν φύσιν εἰσίν. ἴσχουσί τε γὰρ
<span class="lb" data-page="11.366" data-line="11" id="p11.366.11"></span>τινα περιττώματα σφῶν αὐτῶν καὶ τῶν ἄλλων σιτίων. τά τε
<span class="lb" data-page="11.366" data-line="12" id="p11.366.12"></span>οὖν μόρα καὶ τὰ πραικόκκια καλούμενα καὶ τὰ σῦκα καὶ εἴ
<span class="lb" data-page="11.366" data-line="13" id="p11.366.13"></span>τινα τούτοις ἔοικεν, ἀλύπως διέξεισι, καὶ ἡ καλουμένη κολοκύνθη
<span class="lb" data-page="11.366" data-line="14" id="p11.366.14"></span>τῶν μαλακωτάτων λαχάνων οὐδενὸς ἀποδεῖ καὶ οἱ
<span class="lb" data-page="11.366" data-line="15" id="p11.366.15"></span>πέπονες οἱ σίκυοι. μοχθηροὶ γὰρ ὅσοι μὴ τοιοῦτοι. καὶ βοτρύων
<span class="lb" data-page="11.366" data-line="16" id="p11.366.16"></span>πεπείρων ἅψασθαί ποτε συγχωρῆσαι τῷ παιδὶ, μήλων
<span class="lb" data-page="11.366" data-line="17" id="p11.366.17"></span>δὲ καὶ ἀπίων ἐλάχιστά τε καὶ σπανιάκις προσφέρεσθαι, καὶ ﻿
<span class="pb" data-page="11.367" id="p11.367"></span>
<span class="lb" data-page="11.367" data-line="1" id="p11.367.1"></span>ταῦτα μὴ μόνον ἐπὶ τοῦ δένδρου κατειργασμένα καλῶς, ἀλλὰ
<span class="lb" data-page="11.367" data-line="2" id="p11.367.2"></span>καὶ μετὰ τὴν ἀφαίρεσιν ἐπὶ τῆς οἰκίας. εὖ γὰρ εἰδέναι χρὴ
<span class="lb" data-page="11.367" data-line="3" id="p11.367.3"></span>περὶ τῶν εἰς ἀπόθεσιν ἐπιτηδείων ἀκροδρύων ὡς οὐδὲν ὅμοιον
<span class="lb" data-page="11.367" data-line="4" id="p11.367.4"></span>ἔχει τοῖς παλαιοῖς τὰ πρόσφατα, δύναται δὲ ἀποτίθεσθαι
<span class="lb" data-page="11.367" data-line="5" id="p11.367.5"></span>μῆλά τε καὶ ἄπια καὶ τὰ πλεῖστα τῶν ἀκροδρύων καὶ τὰ
<span class="lb" data-page="11.367" data-line="6" id="p11.367.6"></span>δαμασκηνὰ προσαγορευόμενα καὶ αἱ ἰσχάδες. τούτου τοῦ
<span class="lb" data-page="11.367" data-line="7" id="p11.367.7"></span>γένους εἰσὶ καὶ βάλανοι τῶν φοινίκων, ὧν οὐδ’ εἴργω
<span class="lb" data-page="11.367" data-line="8" id="p11.367.8"></span>τελέως, ἀλλ’ ἐν καιρῷ τε καὶ μέτρια προσφέρεσθαι συγχωρῶ.
<span class="lb" data-page="11.367" data-line="9" id="p11.367.9"></span>τὸ δὲ καθ’ ἑκάστην ἡμέραν ἤ πολλὰ φυλάττεσθαι συμβουλεύω,
<span class="lb" data-page="11.367" data-line="10" id="p11.367.10"></span>καθόλου δ’ εἰπεῖν ὅσα κακόχυμα τῶν ἐδεσμάτων εἰσὶν,
<span class="lb" data-page="11.367" data-line="11" id="p11.367.11"></span>ἢ ἐπέχοντα τὴν κοιλίαν, ἢ φυσώδη καὶ δύσπεπτα συνεχῶς, ἢ
<span class="lb" data-page="11.367" data-line="12" id="p11.367.12"></span>πλείω τοῦ καιροῦ προσφερόμενα, βλάπτειν εἴωθεν οὐ τοῦτο
<span class="lb" data-page="11.367" data-line="13" id="p11.367.13"></span>τὸ νόσημα μόνον, ἀλλὰ καὶ τἄλλα σύμπαντα. καὶ μέχρι γε
<span class="lb" data-page="11.367" data-line="14" id="p11.367.14"></span>τοῦδ’ ἥκων ὁ περὶ τῆς διαίτης λόγος ἑτέροις ἂν κοινὸς εἴη
<span class="lb" data-page="11.367" data-line="15" id="p11.367.15"></span>πολλοῖς ἀῤῥωστήμασιν. ὁ δὲ τοῦ πάθους ἴδιος καὶ ἐξαίρετος
<span class="lb" data-page="11.367" data-line="16" id="p11.367.16"></span>ἐν τῷ φυλάττεσθαι μάλιστα τὰ φλεγματικὰ τῶν ἐδεσμάτων. 
<span class="pb" data-page="11.368" id="p11.368"></span>
<span class="lb" data-page="11.368" data-line="1" id="p11.368.1"></span>ὅθεν οὐδὲ τοῖς ἄλλοις μὲν ἀλύποις, γλίσχρον δέ τινα χυμὸν,
<span class="lb" data-page="11.368" data-line="2" id="p11.368.2"></span>ἢ ψυχρὸν ἢ παχὺν ἔχουσιν, ἐγχρονίζειν προσήκει. τοιαῦτα δέ
<span class="lb" data-page="11.368" data-line="3" id="p11.368.3"></span>ἐστιν ἀτράφαξύς τε καὶ βλίτον καὶ μαλάχη, ὧν οὐκ εἴργομεν
<span class="lb" data-page="11.368" data-line="4" id="p11.368.4"></span>ἅπτεσθαι, διὰ παντὸς δ’ ἐν αὐτοῖς καταγίνεσθαι κωλύω.
<span class="lb" data-page="11.368" data-line="5" id="p11.368.5"></span>τούτου δὲ τοῦ γένους εἰσὶ καὶ αἱ κολόκυνθαι, καὶ
<span class="lb" data-page="11.368" data-line="6" id="p11.368.6"></span>πολὺ δὲ μᾶλλον αὐτῶν οἵ τε σικυοὶ καὶ τὰ μῆλα καὶ ἄπια
<span class="lb" data-page="11.368" data-line="7" id="p11.368.7"></span>καὶ πάντων ὅσα φλεγματικὸν καὶ παχὺν ἢ γλίσχρον ἔχει
<span class="lb" data-page="11.368" data-line="8" id="p11.368.8"></span>χυμὸν, ἢ ἔδεσμα χείριστον, οἵ τε μύκητες ὀνομαζόμενοι. τούτου
<span class="lb" data-page="11.368" data-line="9" id="p11.368.9"></span>μέν γε τελέως ἀπέχεσθαι συμβουλεύω, καθάπερ καὶ
<span class="lb" data-page="11.368" data-line="10" id="p11.368.10"></span>τῶν γογγυλίδων, ὅσα τε ἄλλα τὴν ῥίζαν ἐδώδιμον ἔχει.
<span class="lb" data-page="11.368" data-line="11" id="p11.368.11"></span>παχύχυμά τε γάρ ἐστι καὶ δυσκατέργαστα τοὐπίπαν, ὅσα
<span class="lb" data-page="11.368" data-line="12" id="p11.368.12"></span>τ’ ἄλλα τοιαῦτα, πλὴν εἴ τινα τούτων ἔχει τι δριμὺ καὶ
<span class="lb" data-page="11.368" data-line="13" id="p11.368.13"></span>θερμὸν ἐν ἑαυτοῖς, οἷον οἵ τε δαῦκοι καὶ αἱ ῥαφανῖδες.
<span class="lb" data-page="11.368" data-line="14" id="p11.368.14"></span>ἀλλὰ ῥαφανίδων μὲν ἐκ περιόδου τινος ἡμερῶν οὐ κωλύω
<span class="lb" data-page="11.368" data-line="15" id="p11.368.15"></span>γενέσθαι. δαύκων δὲ καὶ ἀπέχεσθαι πειρᾶται, καὶ τούτων
<span class="lb" data-page="11.368" data-line="16" id="p11.368.16"></span>ἔτι μᾶλλον γογγυλίδων. πλεονάζειν δὲ ἐν τῇ χρήσει τῶν
<span class="lb" data-page="11.368" data-line="17" id="p11.368.17"></span>ἐδεσμάτων ὅσα δριμύ τι καὶ τμητικὸν ἔχει χωρὶς ἐπισήμου 
<span class="pb" data-page="11.369" id="p11.369"></span>
<span class="lb" data-page="11.369" data-line="1" id="p11.369.1"></span>κακοχυμίας, ἤ τινος ὀδμῆς ἅψασθαι τῆς κεφαλῆς δυναμένης.
<span class="lb" data-page="11.369" data-line="2" id="p11.369.2"></span>ἐκ τούτου δὲ τοῦ γένους ἐστὶ καὶ ὅσα διὰ θερμότητα
<span class="lb" data-page="11.369" data-line="3" id="p11.369.3"></span>τὴν κεφαλὴν συμπληροῖ, καθάπερ οἶνός τε καὶ νᾶπυ καὶ
<span class="lb" data-page="11.369" data-line="4" id="p11.369.4"></span>πετροσέλινον καὶ δαῦκος καὶ κρόμμυον καὶ σμύρνιον. ταῦτα
<span class="lb" data-page="11.369" data-line="5" id="p11.369.5"></span>μὲν καὶ πέρα τοῦ δέοντος ἐστὶ καυσώδη<span class="milestone ed2page" data-n="492" data-unit="ed2page" id="ed2page.492"></span> τε κακόχυμα.
<span class="lb" data-page="11.369" data-line="6" id="p11.369.6"></span>τὸ δὲ νᾶπυ καίτοι γ’ ἐπιτηδειότατον ὑπάρχον ὅσον ἐπὶ
<span class="lb" data-page="11.369" data-line="7" id="p11.369.7"></span>τὸ τέμνειν τοὺς χυμοὺς, ὡς ἁπτόμενον τῆς κεφαλῆς παραιτητέον.
<span class="lb" data-page="11.369" data-line="8" id="p11.369.8"></span>ὀξυμέλιτι δὲ χρηστέον θαῤῥοῦντα, κᾂν εἰ καθ’
<span class="lb" data-page="11.369" data-line="9" id="p11.369.9"></span>ἑκάστην ἡμέραν βούλοιο. δύναται δὲ ἥ τε κάππαρις δι’ αὐτοῦ
<span class="lb" data-page="11.369" data-line="10" id="p11.369.10"></span>λαμβάνεσθαι καί τινα ταρίχη τῶν μικρῶν, ἐλαίου
<span class="lb" data-page="11.369" data-line="11" id="p11.369.11"></span>δηλονότι παραχεομένου βραχέος, εἰς ὅσον ἡδῦναι προσήκει
<span class="lb" data-page="11.369" data-line="12" id="p11.369.12"></span>τὸ ὄψον. ἀλλὰ τοῦτο μὲν ὥσπερ τι φάρμακόν ἐστιν αὐτῆς
<span class="lb" data-page="11.369" data-line="13" id="p11.369.13"></span>τῆς διαθέσεως. καὶ μᾶλλον εἰ καὶ τὸ ὄξος ἐσκευασμένον
<span class="lb" data-page="11.369" data-line="14" id="p11.369.14"></span>εἴη διὰ τῶν σκιλλῶν, ὃ δὴ καλοῦσι συνήθως ἅπαντες ἤδη
<span class="lb" data-page="11.369" data-line="15" id="p11.369.15"></span>σκιλλητικὸν, ὅπερ ἐγὼ μὲν, εἴπερ τι καὶ ἄλλο, καὶ τούτων·
<span class="lb" data-page="11.369" data-line="16" id="p11.369.16"></span>θάτερον ἐφ’ ἑκάστῃ κελεύω λαμβάνειν ἡμέρᾳ, λέγω δὲ τὴν
<span class="lb" data-page="11.369" data-line="17" id="p11.369.17"></span>κάππαριν ἢ τὸ τάριχος ὀξυμέλιτος ἔχον. εἰ δὲ καὶ πίνειν
<span class="lb" data-page="11.369" data-line="18" id="p11.369.18"></span>ἐθελήσειεν ὁ παῖς ὀξύμελι, ἔστω μὲν ἐσκευασμένον ἕτοιμον, 
<span class="pb" data-page="11.370" id="p11.370"></span>
<span class="lb" data-page="11.370" data-line="1" id="p11.370.1"></span>οὐκ αὐτοσχέδιον ἐπὶ τοῦ καιροῦ συντιθέμενον ἐξ ὠμῶν
<span class="lb" data-page="11.370" data-line="2" id="p11.370.2"></span>ἀμφοτέρων. ὡς δὲ χρὴ σκευάζειν αὐτὸ, γεγράψεται μετ’
<span class="lb" data-page="11.370" data-line="3" id="p11.370.3"></span>ὀλίγον. ὕδατι δὲ κεραννύσθω πλείονι· καὶ γὰρ καὶ ἥδιον
<span class="lb" data-page="11.370" data-line="4" id="p11.370.4"></span>οὕτω γένοιτ’ ἄν· καὶ χειμῶνος μὲν θερμὸν λαμβανέσθω,
<span class="lb" data-page="11.370" data-line="5" id="p11.370.5"></span>θέρους δὲ οὐδὲν ἂν κωλύσειε καὶ ψυχρῷ χρῆσθαι πολλάκις,
<span class="lb" data-page="11.370" data-line="6" id="p11.370.6"></span>εἰ θάλπος γε ὑπερβάλλον εἴη καὶ δίψος σφοδρὸν καὶ
<span class="lb" data-page="11.370" data-line="7" id="p11.370.7"></span>ὁ λαμβάνων μὴ παντάπασιν ἀήθης πόσεως ψυχροῦ. τά τε
<span class="lb" data-page="11.370" data-line="8" id="p11.370.8"></span>γὰρ ἄλλα καὶ ἀδιψότατόν ἐστιν ὀξύμελι τὸ μὴ λίαν γλυκὺ
<span class="lb" data-page="11.370" data-line="9" id="p11.370.9"></span>καὶ μᾶλλον εἰ ὕδατι ψυχρῷ κεραννύοιτο. καί μοι πολλάκις
<span class="lb" data-page="11.370" data-line="10" id="p11.370.10"></span>ἤρκεσεν ἐπίληπτον παῖδα τελέως ἐξιᾶσθαι μετὰ τὴν πρώτην
<span class="lb" data-page="11.370" data-line="11" id="p11.370.11"></span>κάθαρσιν, οὐδὲν τῆς ἀρχαίας διαίτης μεταποιήσαντι, πλὴν
<span class="lb" data-page="11.370" data-line="12" id="p11.370.12"></span>τὰ περὶ τὴν δόσιν τοῦ ὀξυμέλιτος καὶ τὴν χρῆσιν τοῦ
<span class="lb" data-page="11.370" data-line="13" id="p11.370.13"></span>φαρμάκου. ἀλλ’ ἐπεὶ μήτε γινώσκω τὴν φύσιν τοῦ παιδός
<span class="lb" data-page="11.370" data-line="14" id="p11.370.14"></span>σου, μήτ’ εἰς ὅσον ἰσχύος ἥκει τὸ πάθος οἶδα, μήτ’
<span class="lb" data-page="11.370" data-line="15" id="p11.370.15"></span>αὐτὸς ἐφεστάναι μέλλω παρὼν, οὐκ ἔχω μαντεύσασθαι τίνων
<span class="lb" data-page="11.370" data-line="16" id="p11.370.16"></span>ἐλαχίστων τὸν ἀριθμὸν δεῖται βοηθημάτων, ἀλλ’ ἄμεινον
<span class="lb" data-page="11.370" data-line="17" id="p11.370.17"></span>εἶναί μοι δοκεῖ περὶ πάντων ὑποτίθεσθαι. μετὰ τοίνυν τὰ
<span class="lb" data-page="11.370" data-line="18" id="p11.370.18"></span>γυμνάσια κατὰ τὸ ἄριστον ὀξυμέλιτί τε χρηστέον, ὡς εἴρηται, 
<span class="pb" data-page="11.371" id="p11.371"></span>
<span class="lb" data-page="11.371" data-line="1" id="p11.371.1"></span>καὶ λαχάνοις τισὶν ἐλαίαις τε καὶ καρύοις καὶ σύκοις καὶ
<span class="lb" data-page="11.371" data-line="2" id="p11.371.2"></span>ἰσχάσιν, οὐχ ἅμα πᾶσιν ἐφ’ ἑκάστης ἡμέρας. ἓν γάρ που καὶ
<span class="lb" data-page="11.371" data-line="3" id="p11.371.3"></span>ἁπλοῦν ἔστω τὸ λαμβανόμενον, ἀλλ’ ὑπὲρ τοῦ ποικίλλεσθαι
<span class="lb" data-page="11.371" data-line="4" id="p11.371.4"></span>τὴν δίαιταν ὑπὲρ ἁπάντων δίειμι. κατὰ δὲ τὸν καιρὸν
<span class="lb" data-page="11.371" data-line="5" id="p11.371.5"></span>τοῦτον, ὡς ἐλέγετο, καὶ τῶν ἄλλων ἀκροδρύων ἁπτέον ἐπιθυμοῦντος
<span class="lb" data-page="11.371" data-line="6" id="p11.371.6"></span>τοῦ παιδὸς, ἐπεὶ ἄλλως γε κάλλιον ἀπέχεσθαι μὴ ὅτι
<span class="lb" data-page="11.371" data-line="7" id="p11.371.7"></span>νοσήματος ἰάσεως ἕνεκεν, ἀλλὰ καὶ πρὸς τὴν ὅλην ὑγείαν, ὡς
<span class="lb" data-page="11.371" data-line="8" id="p11.371.8"></span>καὶ ἡμᾶς ὁρᾷς ἀπεχομένους ἁπάντων σχεδὸν τῶν ὡραίων
<span class="lb" data-page="11.371" data-line="9" id="p11.371.9"></span>ἐδεσμάτων. ἀλλὰ γὰρ οὐ φιλοσόφοις γράφομεν ὑποθήκας
<span class="lb" data-page="11.371" data-line="10" id="p11.371.10"></span>διαίτης ὑγιεινῆς, ὡς ἔμοιγε τοῦτ’ ἂν ἦν εὐκταιότατον, οὐκ
<span class="lb" data-page="11.371" data-line="11" id="p11.371.11"></span>εἰς τὴν τοῦ πάθους ἴασιν μόνον, ἀλλὰ καὶ πρὸς τὸν σύμπαντα
<span class="lb" data-page="11.371" data-line="12" id="p11.371.12"></span>τοῦ παιδός σου βίον. ἐπιτρεπτέον οὖν αὐτῷ προσφέρεσθαι
<span class="lb" data-page="11.371" data-line="13" id="p11.371.13"></span>φανερῶς τε καὶ κατὰ καιρὸν, ὅσα μὴ μεγάλας ἔχει
<span class="lb" data-page="11.371" data-line="14" id="p11.371.14"></span>τὰς βλάβας, ἵνα μὴ λαθραίως τε καὶ ἀκαίρως ἀπολαβὼν
<span class="lb" data-page="11.371" data-line="15" id="p11.371.15"></span>αὐτῶν βλάπτηται μειζόνως. καὶ γὰρ ἀθρόως καὶ πλειόνως
<span class="lb" data-page="11.371" data-line="16" id="p11.371.16"></span>ἐμπίπλανται τῶν ἐπιθυμουμένων οἱ φανερῶς ἐξειργόμενοι
<span class="lb" data-page="11.371" data-line="17" id="p11.371.17"></span>μὴ χρῆσθαι. ταῦτά τοι καὶ συγχωρῶ τοῖς παισὶν ἐγὼ πολλὰ
<span class="lb" data-page="11.371" data-line="18" id="p11.371.18"></span>τῶν οὐκ ἐπιτηδείων ἐδεσμάτων, ὅσα γε μὴ μεγάλως βλάπτει 
<span class="pb" data-page="11.372" id="p11.372"></span>
<span class="lb" data-page="11.372" data-line="1" id="p11.372.1"></span>φανερῶς τε καὶ κατὰ καιρὸν καὶ σὺν τῷ προσήκοντι μέτρῳ
<span class="lb" data-page="11.372" data-line="2" id="p11.372.2"></span>προσφέρεσθαι μᾶλλον ἢ ὥστε διὰ τὴν σφοδρὰν ἐπιθυμίαν
<span class="lb" data-page="11.372" data-line="3" id="p11.372.3"></span>ἀκαίρως ἀναγκασθῆναι πλείω τε ἅμα καὶ λάβρως
<span class="lb" data-page="11.372" data-line="4" id="p11.372.4"></span>προσενέγκασθαι. τὰ μὲν δὴ κατὰ τὴν τροφὴν οὕτω
<span class="lb" data-page="11.372" data-line="5" id="p11.372.5"></span>διατετάχθω. 
</p>
</section>
<section id="s5" title="Chapter 5">
<p>
<span class="lb" data-page="11.372" data-line="6" id="p11.372.6"></span>
<span class="milestone ed2page" data-n="493" data-unit="ed2page" id="ed2page.493"></span>Μετὰ δὲ ταῦτα διαλιπόντα χρόνον
<span class="lb" data-page="11.372" data-line="7" id="p11.372.7"></span>ὀλίγον ἀτρέμα περιπατῆσαι κελεύω πρὶν ἐπὶ τὰ μαθήματα
<span class="lb" data-page="11.372" data-line="8" id="p11.372.8"></span>παραγίνεσθαι. καὶ μὲν δὴ καὶ ἀπαλλαγέντα τῶν μαθημάτων,
<span class="lb" data-page="11.372" data-line="9" id="p11.372.9"></span>αὖθις ἀξιῶ περιπατῆσαι πρὸ τοῦ δείπνου, κἄπειθ’ οὕτως
<span class="lb" data-page="11.372" data-line="10" id="p11.372.10"></span>τοῦ μὲν ἄρτου τὰς ὑπολοίπους δύο μοίρας προσφέρεσθαι,
<span class="lb" data-page="11.372" data-line="11" id="p11.372.11"></span>τῶν δ’ ἄλλων <span class="milestone ed1page" data-n="31" data-unit="ed1page" id="ed1page.31"></span>ἕκαστον ὡς εἴρηται, κρέας μὲν ἁπάντων
<span class="lb" data-page="11.372" data-line="12" id="p11.372.12"></span>σχεδὸν τῶν πτηνῶν, πλὴν ὅσα λιμναῖαι. τῶν τετραπόδων
<span class="lb" data-page="11.372" data-line="13" id="p11.372.13"></span>δὲ μάλιστα μὲν ἁπάντων ἀπέχεσθαι· εἰ δ’ ἄρα ποτὲ καὶ δεήσει
<span class="lb" data-page="11.372" data-line="14" id="p11.372.14"></span>χρήσασθαι, τοῦ μὲν ἡμέρου συὸς τοῖς ἀκρέοις τε καὶ τῇ
<span class="lb" data-page="11.372" data-line="15" id="p11.372.15"></span>γαστρὶ, τοῦ δὲ ἀγρίου καὶ ταῖς σαρξὶ χρῆσθαι, γεύεσθαι δὲ
<span class="lb" data-page="11.372" data-line="16" id="p11.372.16"></span>καὶ τῶν ἐρίφων, ἔστι δ’ ὅτε καὶ τῶν λαγωῶν, ἁπάντων
<span class="lb" data-page="11.372" data-line="17" id="p11.372.17"></span>ἠρτυμένων ἁπλῶς ἢ ὠπτημένων ἄνευ κνίσης. τὸ δ’ ἁπλῶς ﻿
<span class="pb" data-page="11.373" id="p11.373"></span>
<span class="lb" data-page="11.373" data-line="1" id="p11.373.1"></span>ἐστὶ δι’ ὕδατος ἄνηθον ἔχοντος ἥδυσμα καὶ πράσον, ἔλαιόν
<span class="lb" data-page="11.373" data-line="2" id="p11.373.2"></span>τε καὶ ἅλας. ὡς δ’ ἄνευ κνίσης ὀπτηθείη κρέας καλῶς,
<span class="lb" data-page="11.373" data-line="3" id="p11.373.3"></span>τὸν παρ’ ἡμῖν ἐθεάσω κλίβανον. ὅσα δὲ θαλάττια, τὰ μὲν
<span class="lb" data-page="11.373" data-line="4" id="p11.373.4"></span>ὄστρεια σύμπαντα μοχθηρὰ, τῶν δ’ ἰχθύων οἱ πετραῖοι
<span class="lb" data-page="11.373" data-line="5" id="p11.373.5"></span>μὲν ἄριστοι πάντων, ἅπτεσθαι δὲ δεήσει καὶ τῶν πελαγίων.
<span class="lb" data-page="11.373" data-line="6" id="p11.373.6"></span>ἡ νάρκη δὲ μόνη σχεδόν τι τῶν μαλακίων ἐπιτήδειος.
<span class="lb" data-page="11.373" data-line="7" id="p11.373.7"></span>ὀσπρίων δὲ πτισάνη μὲν πρώτη, φακῆ δὲ καὶ χόνδρος καὶ
<span class="lb" data-page="11.373" data-line="8" id="p11.373.8"></span>πίσον ἐφεξῆς τῇδε, τὰ δ’ ἄλλα μοχθηρά. καθόλου δ’
<span class="lb" data-page="11.373" data-line="9" id="p11.373.9"></span>εἰπεῖν ὅσα γλίσχρα καὶ παχύχυμα καὶ φυσώδη καὶ περιττωματικὰ
<span class="lb" data-page="11.373" data-line="10" id="p11.373.10"></span>καὶ δύσπεπτα, καθότι καὶ πρόσθεν ἐλέγετο φυλάττεσθαι
<span class="lb" data-page="11.373" data-line="11" id="p11.373.11"></span>πάντα. τὰ μὲν ὄστρεα καὶ τὰ σελάχη καὶ οἱ
<span class="lb" data-page="11.373" data-line="12" id="p11.373.12"></span>βολβοὶ καὶ κοχλίαι καὶ τυροὶ καὶ μύκητες καὶ τὰ βόεια
<span class="lb" data-page="11.373" data-line="13" id="p11.373.13"></span>κρέα καὶ τῶν ὠῶν τὰ κατεψηθέντα δύσπεπτα μέν ἐστι, ἀλλὰ
<span class="lb" data-page="11.373" data-line="14" id="p11.373.14"></span>καὶ παχεῖς ἐργάζεται τῶν ἐσθιόντων ταῦτα τοὺς χυμούς.
<span class="lb" data-page="11.373" data-line="15" id="p11.373.15"></span>ὁ χόνδρος δὲ καὶ τὰ χοίρεια κρέα χρηστοῦ μὲν αἵματός
<span class="lb" data-page="11.373" data-line="16" id="p11.373.16"></span>ἐστι γεννητικὰ, ἀλλὰ γλίσχρου. τὰ δὲ λιμναῖα πάντα περιττωματικὰ,
<span class="lb" data-page="11.373" data-line="17" id="p11.373.17"></span>φυσώδη τε τὰ ὄσπρια, καὶ μάλιστα κύαμοί τε 
<span class="pb" data-page="11.374" id="p11.374"></span>
<span class="lb" data-page="11.374" data-line="1" id="p11.374.1"></span>καὶ ἐρέβινθοι, καὶ ἡ πτισάνη δὲ μὴ ἀκριβῶς καθεψηθεῖσα
<span class="lb" data-page="11.374" data-line="2" id="p11.374.2"></span>φυσώδης ἐστὶν, ὥστε καὶ ταύτην ἑψεῖν ἢ μὴ χρῆσθαι. καὶ
<span class="lb" data-page="11.374" data-line="3" id="p11.374.3"></span>ἡ φακῆ δὲ καλῶς ἑψηθεῖσα πᾶν ἀποτίθεται τὸ φυσῶδες.
<span class="lb" data-page="11.374" data-line="4" id="p11.374.4"></span>ἀλλ’ οὐ χρὴ πλεονάζειν ἐν αὐτῇ, παχὺν ὑποτρεφούση χυμόν.
<span class="lb" data-page="11.374" data-line="5" id="p11.374.5"></span>εἰς μὲν δὴ τὴν ἐφήμερον δίαιταν ἱκανὰ καὶ ταῦτ’
<span class="lb" data-page="11.374" data-line="6" id="p11.374.6"></span>ἐστὶ παραγγέλματα. 
</p>
</section>
<section id="s6" title="Chapter 6">
<p>
<span class="lb" data-page="11.374" data-line="7" id="p11.374.7"></span>Τῷ δὲ διὰ τῆς σκίλλης φαρμάκῳ τῷ
<span class="lb" data-page="11.374" data-line="8" id="p11.374.8"></span>πρὸς ἡμῶν σοι δεδομένῳ μετὰ τὴν κάθαρσιν, ἣν εἰσβάλλοντος
<span class="lb" data-page="11.374" data-line="9" id="p11.374.9"></span>τοῦ ἦρος ἠξίωσα γενέσθαι, χρήσεται καθ’ ἑκάστην
<span class="lb" data-page="11.374" data-line="10" id="p11.374.10"></span>ἡμέραν ὁ υἱός σου, πρὶν εἰς τὴν παλαίστραν ἀπιέναι, καὶ
<span class="lb" data-page="11.374" data-line="11" id="p11.374.11"></span>εἰ μὴ μεγάλη τις εἴη πάνυ καὶ <span class="milestone ed2page" data-n="494" data-unit="ed2page" id="ed2page.494"></span>σκιῤῥώδης ἡ νόσος
<span class="lb" data-page="11.374" data-line="12" id="p11.374.12"></span>ἐν τεσσαράκοντα ταῖς πάσαις ἡμέραις ἐλπίζειν ἐπὶ τῷδε
<span class="lb" data-page="11.374" data-line="13" id="p11.374.13"></span>τῷ φαρμάκῳ τελέως αὐτὴν καταστήσασθαι, ὡς ἔγωγε
<span class="lb" data-page="11.374" data-line="14" id="p11.374.14"></span>μυρίους ἤδη παῖδας ἰασάμην οὕτως, μηδὲν δεηθεὶς ἑλλεβόρου.
<span class="lb" data-page="11.374" data-line="15" id="p11.374.15"></span>χρὴ δὲ μετὰ τὴν κάθαρσιν πρὸ τοῦ χρῆσθαι τῷ φαρμάκῳ
<span class="lb" data-page="11.374" data-line="16" id="p11.374.16"></span>πιεῖν ἀψίνθιον καὶ ἅπαξ που καὶ δίς. ὀξύμελι δὲ
<span class="lb" data-page="11.374" data-line="17" id="p11.374.17"></span>τὸ μὲν ὀξύτατον τέταρτον ἔχει μέρος τοῦ ὄξους ὡς πρὸς
<span class="lb" data-page="11.374" data-line="18" id="p11.374.18"></span>τὸ μέλι. παραλαμβάνει δὲ τὸ γλυκύτατον ὄγδοον. τὰ δ’ ἄλλα 
<span class="pb" data-page="11.375" id="p11.375"></span>
<span class="lb" data-page="11.375" data-line="1" id="p11.375.1"></span>τὰ μεταξὺ μέτρα καθ’ ὅσον ἂν ἑκατέρῳ τῶν ἄκρων προσκεχώρηκε,
<span class="lb" data-page="11.375" data-line="2" id="p11.375.2"></span>κατὰ τοσοῦτον ὀξύτητος ἢ γλυκύτητος μετέχει.
<span class="lb" data-page="11.375" data-line="3" id="p11.375.3"></span>χρὴ δὲ καὶ ἑψεῖσθαι πάντως αὐτό· καὶ γὰρ ἑνωθείη οὕτως
<span class="lb" data-page="11.375" data-line="4" id="p11.375.4"></span>ἂν ἀκριβῶς ἄμφω τὰ μιχθέντα, καὶ τὸ σφοδρὸν τῆς τοῦ
<span class="lb" data-page="11.375" data-line="5" id="p11.375.5"></span>ὄξους δυνάμεως καθαιρεθείη καὶ τὸ φυσῶδες ἐν τῷ μέλιτι
<span class="lb" data-page="11.375" data-line="6" id="p11.375.6"></span>κολασθείη. καὶ γὰρ δὴ καὶ τὸν ἀφρὸν αὐτοῦ πάντως ὁ
<span class="lb" data-page="11.375" data-line="7" id="p11.375.7"></span>ἕψων ἀφαιρήσει. κατὰ δὲ τὴν Ἑλλάδα καὶ τὰς πλείστας
<span class="lb" data-page="11.375" data-line="8" id="p11.375.8"></span>τῶν νήσων οἶδα καὶ τὸ ἐκ τῶν κηρίων σκευαζομένων ὀξύμελι.
<span class="lb" data-page="11.375" data-line="9" id="p11.375.9"></span>καί σοι καὶ τούτῳ χρῆσθαι πάρεστιν ἀδεῶς καὶ μάλιστα
<span class="lb" data-page="11.375" data-line="10" id="p11.375.10"></span>θέρους, Ἀθήνῃσί γε διατρίβοντος τοῦ παιδός.
<span class="lb" data-page="11.375" data-line="11" id="p11.375.11"></span>ὁπηνίκα δὲ χρὴ γλυκύτερον ἢ ὀξύτερον αὐτὸ διδόναι καὶ
<span class="lb" data-page="11.375" data-line="12" id="p11.375.12"></span>ὑδαρέστερον καὶ ἀκρατέστερον, οὐκ ἐμὸν ἔτι τοῦτο διελεῖν,
<span class="lb" data-page="11.375" data-line="13" id="p11.375.13"></span>ὥσπερ οὐδὲ ἄλλα πολλὰ τῶν κατὰ μέρος, ἀλλὰ τοῦ παρόντος
<span class="lb" data-page="11.375" data-line="14" id="p11.375.14"></span>τε καὶ θεωμένου τὸ θεραπευόμενον σῶμα καὶ δυναμένου
<span class="lb" data-page="11.375" data-line="15" id="p11.375.15"></span>τεκμήρασθαι περὶ τῆς τῶν χυμῶν διαθέσεως. ἐπὶ μὲν
<span class="lb" data-page="11.375" data-line="16" id="p11.375.16"></span>γὰρ τοῖς παχέσι καὶ γλίσχροις ὀξυτέρῳ τε καὶ ἀκρατεστέρῳ
<span class="lb" data-page="11.375" data-line="17" id="p11.375.17"></span>χρηστέον, ἐπὶ δὲ τοῖς μὴ τοιούτοις ὑδαρεστέρῳ καὶ γλυκυτέρῳ.
<span class="lb" data-page="11.375" data-line="18" id="p11.375.18"></span>κατὰ δὲ τὸν αὐτὸν τρόπον καὶ τἄλλα σύμπαντα τὰ 
<span class="pb" data-page="11.376" id="p11.376"></span>
<span class="lb" data-page="11.376" data-line="1" id="p11.376.1"></span>εἰρημένα ταῖς ἐφημέροις τοῦ σώματος καταστάσεσι, συμμεταβάλλεσθαί
<span class="lb" data-page="11.376" data-line="2" id="p11.376.2"></span>τε καὶ ποικίλλεσθαι προσήκει, καθάπερ καὶ τοῖς
<span class="lb" data-page="11.376" data-line="3" id="p11.376.3"></span>ἄλλοις ἅπασι νοσήμασιν. ὅθεν οὐδ’ εἰ μυρίας τις ὑποθήκας
<span class="lb" data-page="11.376" data-line="4" id="p11.376.4"></span>γράφοι μή πω κατὰ τὴν θεραπευτικὴν μέθοδον ἠσκημένῳ,
<span class="lb" data-page="11.376" data-line="5" id="p11.376.5"></span>κἀκεῖθεν τετεχνημένῳ τὴν ψυχὴν, ἱκανὸν ἂν ἐργάσαιτο θεραπευτικὴν
<span class="lb" data-page="11.376" data-line="6" id="p11.376.6"></span>τὸν τοιοῦτον οὐχ ὅπως οὐ μεγίστων νοσημάτων,
<span class="lb" data-page="11.376" data-line="7" id="p11.376.7"></span>ἀλλ’ οὐδὲ τῶν σμικροτάτων οὐδενός. ἔδειξα δ’ ἐναργῶς αὐτὸ
<span class="lb" data-page="11.376" data-line="8" id="p11.376.8"></span>πολλάκις ἐγὼ καὶ ἕλκη χρόνια καὶ ὀφθαλμῶν διαθέσεις, διὰ
<span class="lb" data-page="11.376" data-line="9" id="p11.376.9"></span>τῶν αὐτῶν ἰασάμενος φαρμάκων, οἷς οἱ πρόσθεν ἰατροὶ χρώμενοι
<span class="lb" data-page="11.376" data-line="10" id="p11.376.10"></span>μηδὲν ἤνυον. ὁ γάρ τοι καιρὸς τῆς χρήσεως ἑκάστου,
<span class="lb" data-page="11.376" data-line="11" id="p11.376.11"></span>καθάπερ Ἱπποκράτης ἔλεγε, μέγα τὸ ποσὸν εἰς δύναμιν
<span class="lb" data-page="11.376" data-line="12" id="p11.376.12"></span>εὐστόχως συναρμοσθὲν, τὰ λοιπὰ τῆς ὠφελείης ἐστί. τὰ δὲ
<span class="lb" data-page="11.376" data-line="13" id="p11.376.13"></span>φάρμακα μᾶλλον βοηθημάτων ὗλαί εἰσιν ἢ βοηθήματα, καθάπερ
<span class="lb" data-page="11.376" data-line="14" id="p11.376.14"></span>καὶ τοῦτο τοῖς ἀρίστοις ἰατροῖς ἅπασιν ὡμολόγηται. καί μοι
<span class="lb" data-page="11.376" data-line="15" id="p11.376.15"></span>τετελεύτηκεν ὁ λόγος εἰς ταὐτὸν ὅθεν περ καὶ ἤρξατο, μηδὲ
<span class="lb" data-page="11.376" data-line="16" id="p11.376.16"></span>τοὐλάχιστον ἐπιδείξασθαι δύνασθαι καλῶς τὸν ἰδιώτην μεταχειρίζεσθαι,
<span class="lb" data-page="11.376" data-line="17" id="p11.376.17"></span>ἀλλὰ χρῄζειν ἐπιστατοῦντος τοῦ τεχνίτου. ἐπειδὴ δὲ 
<span class="pb" data-page="11.377" id="p11.377"></span>
<span class="lb" data-page="11.377" data-line="1" id="p11.377.1"></span>οἱ πολλοὶ φαύλως τὸν χυλὸν τῆς σκίλλης ἐκλαμβάνουσιν, ἀξιώσαντί
<span class="lb" data-page="11.377" data-line="2" id="p11.377.2"></span>σοι μαθεῖν ὅπως ἐγὼ τοῦτο πράττω, προσθήσω τῷ
<span class="lb" data-page="11.377" data-line="3" id="p11.377.3"></span>λόγῳ τὴν σκευασίαν αὐτοῦ. τῶν μελιτηρῶν ἀγγείων, οὕτως δὲ
<span class="lb" data-page="11.377" data-line="4" id="p11.377.4"></span>ὀνομάζουσιν οἱ Ἕλληνες ἐξ ὧν ἐκενώθη μέλι, παρασκευάσας
<span class="lb" data-page="11.377" data-line="5" id="p11.377.5"></span>ἐμβάλλω σκίλλαν, εἰς λεπτὰ διατρίψας ταῖς χερσὶν, εἶτα πωμάσας
<span class="lb" data-page="11.377" data-line="6" id="p11.377.6"></span>στεγανῷ πώματι καὶ περιθεὶς ἔξωθεν ὅλῳ τῷ σώματι
<span class="lb" data-page="11.377" data-line="7" id="p11.377.7"></span>τοῦ ἀγγείου δέρμα καὶ δήσας ἀκριβῶς, ἐν χωρίῳ κατατίθημι
<span class="lb" data-page="11.377" data-line="8" id="p11.377.8"></span>πρὸς μεσημβρίαν μὲν ἐστραμμένῳ, σκεπτομένῳ δὲ ὑπὸ τῶν
<span class="lb" data-page="11.377" data-line="9" id="p11.377.9"></span>βορείων πνευμάτων, ὡς μηδὲ ὅλως ὑπ’ αὐτῶν καταπνεῖσθαι.
<span class="lb" data-page="11.377" data-line="10" id="p11.377.10"></span>ποιῶ δὲ τοῦτο κατ’ ἐκείνην τοῦ ἔτους τὴν ὥραν, ἐν ᾗ τὴν
<span class="lb" data-page="11.377" data-line="11" id="p11.377.11"></span>τοῦ κυνὸς ἐπιτολὴν ἅπαντες Ἕλληνες πεπιστεύκασιν. αὗται
<span class="lb" data-page="11.377" data-line="12" id="p11.377.12"></span>δέ εἰσιν ἡμέραι τεσσαράκοντα, πρὸ μὲν αὐτῆς τῆς ἐπιτολῆς
<span class="lb" data-page="11.377" data-line="13" id="p11.377.13"></span>εἴκοσι, ἴσαι δὲ αὐταῖς τὸν ἀριθμὸν αἱ μετ’ αὐτὴν, ἀτρέμα
<span class="lb" data-page="11.377" data-line="14" id="p11.377.14"></span>δέ πως ἔν τισι αὐτῶν ὑπαλλάττων τὴν θέσιν <span class="milestone ed2page" data-n="495" data-unit="ed2page" id="ed2page.495"></span>τοῦ κεραμίου,
<span class="lb" data-page="11.377" data-line="15" id="p11.377.15"></span>θερμαίνεσθαι κατὰ πᾶν μέρος ὁμοίως αὐτὸ βουλόμενος,
<span class="lb" data-page="11.377" data-line="16" id="p11.377.16"></span>εἶτα μετὰ τὸν χρόνον τοῦτον λύσας, εὑρίσκω τὸ ἀγγεῖον
<span class="lb" data-page="11.377" data-line="17" id="p11.377.17"></span>ἑψημένῳ παραπλήσιον τὸ σῶμα τῆς σκίλλης ἔχον, ἐξεῤῥυηκότα
<span class="lb" data-page="11.377" data-line="18" id="p11.377.18"></span>δέ τινα καὶ χυλὸν αὐτῆς, ὃν ἀνελόμενος ἡδύνω μέλιτι 
<span class="pb" data-page="11.378" id="p11.378"></span>
<span class="lb" data-page="11.378" data-line="1" id="p11.378.1"></span>καλλίστῳ καὶ δίδωμι τούτῳ καθ’ ἑκάστην ἡμέραν ἓν κοχλιάριον
<span class="lb" data-page="11.378" data-line="2" id="p11.378.2"></span>μεστὸν, τοῖς μὲν παιδίοις μικρὸν, τοῖς τελείοις δὲ μέγα.
<span class="lb" data-page="11.378" data-line="3" id="p11.378.3"></span>καὶ μέντοι καὶ τὸ σωματῶδες ὅλης τῆς σκίλλης κόψας ἀκριβῶς
<span class="lb" data-page="11.378" data-line="4" id="p11.378.4"></span>καὶ λειώσας μετὰ μέλιτος, δίδωμι κᾀκ τούτου κοχλιάριον
<span class="lb" data-page="11.378" data-line="5" id="p11.378.5"></span>ἓν, ὡς προείρηται. δεύτερον τῇ δυνάμει τοῦτο γίνωσκε τοῦ
<span class="lb" data-page="11.378" data-line="6" id="p11.378.6"></span>πρόσθεν εἰρημένου. ὅσοι δὲ ἑψήσαντες ἐν ὕδατι τὴν σκίλλαν
<span class="lb" data-page="11.378" data-line="7" id="p11.378.7"></span>λειοῦσιν, ἐκλύουσι τὴν δύναμιν αὐτῆς, ὥσπερ ὅσοι δι’ ὄξους,
<span class="lb" data-page="11.378" data-line="8" id="p11.378.8"></span>ἰσχυρὸν μὲν σφοδρῶς ἐργάζονται τὸ φάρμακον, οὐκ ἀβλαβὲς
<span class="lb" data-page="11.378" data-line="9" id="p11.378.9"></span>δὲ τῶν νεύρων. 
</p>
</section>
</section>
</article>
