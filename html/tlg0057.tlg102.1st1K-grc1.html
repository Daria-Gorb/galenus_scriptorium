<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg102.1st1K-grc1.xml">De musculorum dissectione ad tirones</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg102.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">18b</span>, <span class="biblScope">926-1026</span>, <span class="date" rel="-">1830</span>
</span>. </span>
<a href="http://hdl.handle.net/2027/chi.17479240">HathiTrust</a>
</span>
</p>
</div>
</header>
<section id="s">
<span class="pb" data-page="18b.926" id="p18b.926"></span>
<span class="lb" data-page="18b.926" data-line="1" id="p18b.926.1"></span>
<h1>ΓΑΛΗΝΟΥ ΠΕΡΙ ΜΥΩΝ
<br/>ΑΝΑΤΟΜΗΣ.
</h1>
<section id="s1" title="Chapter 1">
<p>
<span class="lb" data-page="18b.926" data-line="2" id="p18b.926.2"></span>Μυῶν ἀνατομὴν ἀμέμπτως μὲν οὐδεὶς ἔγραψεν, ἀκριβέστερον
<span class="lb" data-page="18b.926" data-line="3" id="p18b.926.3"></span>δὲ μᾶλλον μὲν Μαρῖνος τῶν ἄλλων. ἀλλ’ ἐπειδὴ μήτε
<span class="lb" data-page="18b.926" data-line="4" id="p18b.926.4"></span>δι’ ἑνὸς βιβλίον μήθ’ ἑξῆς ὑπὲρ ἁπάντων διῆλθεν, εὐδοκίμησεν
<span class="lb" data-page="18b.926" data-line="5" id="p18b.926.5"></span>εἰκότως ἡ τοῦ Πέλοπος καὶ τοῦ Λύκου καὶ Αἰλιανοῦ
<span class="lb" data-page="18b.926" data-line="6" id="p18b.926.6"></span>τῶν μυῶν ἀνατομή. ὁ μὲν οὖν Πέλοψ ἐν τῇ τρίτῃ τῶν
<span class="lb" data-page="18b.926" data-line="7" id="p18b.926.7"></span>Ἱπποκρατείων εἰσαγωγικῶν ἅμα τοῖς ἄλλοις ἅπασι μέρεσι
<span class="lb" data-page="18b.926" data-line="8" id="p18b.926.8"></span>καὶ τοὺς μῦς ἀνέτεμεν, ὁ δὲ Λύκος ἓν μέγιστον βιβλίον
<span class="lb" data-page="18b.926" data-line="9" id="p18b.926.9"></span>ἔγραψε περὶ αὐτῶν, ὁ δὲ Αἰλιανὸς κατὰ τὴν βίβλον ἣν ὥσπερ 
<span class="pb" data-page="18b.927" id="p18b.927"></span>
<span class="lb" data-page="18b.927" data-line="1" id="p18b.927.1"></span>ἐπιτομὴν ἐποιήσατο τῶν τοῦ πατρὸς ἀνατομικῶν συγγραμμάτων,
<span class="lb" data-page="18b.927" data-line="2" id="p18b.927.2"></span>ἅμα τοῖς ἄλλοις ἅπασι μορίοις καὶ αὐτὸς ἔγραψε τὴν
<span class="lb" data-page="18b.927" data-line="3" id="p18b.927.3"></span>τῶν μυῶν ἀνατομήν. ἐμηκύνθη δὲ τὸ τοῦ Λύκου βιβλίον,
<span class="lb" data-page="18b.927" data-line="4" id="p18b.927.4"></span>ὅτι τε μακρότερον ἑρμηνεύει πάντα καὶ ὅτι λογικὰς ζητήσεις
<span class="lb" data-page="18b.927" data-line="5" id="p18b.927.5"></span>ἀνέμιξε τοῖς ἐξ ἀνατομῆς φαινομένοις· ἔτι τε πρὸς τούτοις
<span class="lb" data-page="18b.927" data-line="6" id="p18b.927.6"></span>ὅτι περὶ παθῶν ἐποιήσατο λόγους πολλοὺς, ὧν ἔνια
<span class="lb" data-page="18b.927" data-line="7" id="p18b.927.7"></span>κατ’ οὐδὲν ᾠκείωται ταῖς τῶν μυῶν ἀνατομαῖς. Αἰλιανὸς
<span class="lb" data-page="18b.927" data-line="8" id="p18b.927.8"></span>δὲ καὶ Πέλοψ μόνα τὰ φαινόμενα διῆλθον, ἅπερ οὐχ ἥκιστα
<span class="lb" data-page="18b.927" data-line="9" id="p18b.927.9"></span>κἀγὼ νῦν ἔγνωκα πρᾶξαι. περὶ μὲν γὰρ τῆς κινήσεως
<span class="lb" data-page="18b.927" data-line="10" id="p18b.927.10"></span>τῶν μυῶν ἑτέρωθι διὰ δυοῖν ὑπομνημάτων εἴρηταί μοι, περὶ
<span class="lb" data-page="18b.927" data-line="11" id="p18b.927.11"></span>δὲ τῆς χρείας ἅμα τοῖς ἄλλοις ἅπασιν ἐν τῇ μεγάλῃ πραγματείᾳ
<span class="lb" data-page="18b.927" data-line="12" id="p18b.927.12"></span>τῇ περὶ χρείας μορίων, καὶ μέντοι καὶ ὡς ἄν τις
<span class="lb" data-page="18b.927" data-line="13" id="p18b.927.13"></span>κάλλιστα γυμνάσειεν οὐ τοὺς μῦς μόνον, ἀλλὰ καὶ τὰ ἄλλα
<span class="lb" data-page="18b.927" data-line="14" id="p18b.927.14"></span>πάντα τοῦ ζώου μόρια, διὰ τῶν ἀνατομικῶς ἐγχειρήσεων λέγεται.
<span class="lb" data-page="18b.927" data-line="15" id="p18b.927.15"></span>ὅθεν οὐδὲν προῃρούμην ἰδίᾳ τι γράψαι περὶ μυῶν
<span class="lb" data-page="18b.927" data-line="16" id="p18b.927.16"></span>ἀνατομῆς· ἀλλ’ ἐπειδὰν εἰς ἓν ἀθροίζω πάντα τὰ κατὰ τὰς
<span class="lb" data-page="18b.927" data-line="17" id="p18b.927.17"></span>ἀνατομὰς ὑφ’ ἡμῶν εἰρημένα, τηνικαῦτα καὶ τὰ παραλελειμμένα 
<span class="pb" data-page="18b.928" id="p18b.928"></span>
<span class="lb" data-page="18b.928" data-line="1" id="p18b.928.1"></span>τοῖς ἔμπροσθεν ἰατροῖς, εἰ μὴ καλῶς εἰρημένα περὶ
<span class="lb" data-page="18b.928" data-line="2" id="p18b.928.2"></span>μυῶν ἐγνώκειν δηλῶσαι. τῶν δ’ ἑταίρων ἔνιοι γυμνάζεσθαι
<span class="lb" data-page="18b.928" data-line="3" id="p18b.928.3"></span>βουλόμενοι καθ’ ἑαυτοὺς ὑπομνήσεις τινὰς ἔχειν ἠξίωσαν
<span class="lb" data-page="18b.928" data-line="4" id="p18b.928.4"></span>ὧν ἐθεάσαντο δεικνυμένων παρ’ ἐμοῦ, καὶ τοῦτο ἠνάγκασάν
<span class="lb" data-page="18b.928" data-line="5" id="p18b.928.5"></span>με γράψαι τὸ βιβλίον. ὧν τὰ μὲν φαινόμενα πάντα
<span class="lb" data-page="18b.928" data-line="6" id="p18b.928.6"></span>κατὰ τὴν ἀνατομὴν τῶν μυῶν ἐκδιδάσκω· ὑπὲρ δὲ τῆς ἐνεργείας
<span class="lb" data-page="18b.928" data-line="7" id="p18b.928.7"></span>ἀπόδειξιν μὲν οὐδεμίαν ἔχω, ἀναμιμνήσκω δὲ τὰ κεφάλαια
<span class="lb" data-page="18b.928" data-line="8" id="p18b.928.8"></span>τῶν ἐν ἑτέροις ἀποδεδειγμένων. ἐπιμνησθῆναι δέ
<span class="lb" data-page="18b.928" data-line="9" id="p18b.928.9"></span>με καὶ τῶν εἴ τι παρέλιπεν ἢ οὐκ ἀκριβῶς εἶπεν ὁ Λύκος
<span class="lb" data-page="18b.928" data-line="10" id="p18b.928.10"></span>ἠξίωσαν. ἐπειδὴ σαφέστατά τε καὶ κάλλιστα πάντων οὗτος
<span class="lb" data-page="18b.928" data-line="11" id="p18b.928.11"></span>ἀνατετμηκέναι μῦς πεπίστευται· ἃ μὲν οὖν ἐπαγγέλλεται τὸ
<span class="lb" data-page="18b.928" data-line="12" id="p18b.928.12"></span>γράμμα, ταῦτά εἰσιν. ἤδη δὲ ἐπὶ τῶν διεξόδων αὐτῶν βαδιοῦμεν.
<span class="lb" data-page="18b.928" data-line="13" id="p18b.928.13"></span>ὅστις ἐθέλει γυμνάζεσθαι περὶ τὴν τῶν μυῶν ἀνατομὴν
<span class="lb" data-page="18b.928" data-line="14" id="p18b.928.14"></span>ἐν ὕδατι πνίξας πίθηκον ἐκδειράτω πρότερον αὐτὸν,
<span class="lb" data-page="18b.928" data-line="15" id="p18b.928.15"></span>ὡς ἐν ταῖς ἀνατομικαῖς ἐγχειρήσεσι λέγεται· πολλοὶ γὰρ ἐν
<span class="lb" data-page="18b.928" data-line="16" id="p18b.928.16"></span>τούτοις διαμαρτάνουσι τοῖς ἐπιτυχοῦσιν ἐπιτρέποντες τὸ ἔργον. 
<span class="pb" data-page="18b.929" id="p18b.929"></span>
<span class="lb" data-page="18b.929" data-line="1" id="p18b.929.1"></span>οὗτοι δὲ καὶ ἄλλα μὲν διασπῶσι πολλὰ καὶ συγχέουσιν,
<span class="lb" data-page="18b.929" data-line="2" id="p18b.929.2"></span>ὥσπερ οὐχ ἥκιστα καὶ τὸν ὑπὸ τῷ δέρματι τοῦ τραχήλου
<span class="lb" data-page="18b.929" data-line="3" id="p18b.929.3"></span>λεπτὸν καὶ πλατὺν μῦν, ὃν εἴ τις οὐκ ἐθέλει μῦν
<span class="lb" data-page="18b.929" data-line="4" id="p18b.929.4"></span>ὀνομάζειν, ἀλλὰ μυώδη γε φύσιν ἢ οὐσίαν ἢ ὅπως ἄν τις
<span class="lb" data-page="18b.929" data-line="5" id="p18b.929.5"></span>βούλοιτο καλεῖν, οὕτω προσαγορευέτω. ἄρχεται δὲ ὁ μῦς
<span class="lb" data-page="18b.929" data-line="6" id="p18b.929.6"></span>οὗτος ἔμπροσθεν μὲν ἐκ τῶν κατὰ τὰ χείλη καὶ τὰς γνάθους
<span class="lb" data-page="18b.929" data-line="7" id="p18b.929.7"></span>χωρίων, ὄπισθεν δὲ ἐκ τῶν κατὰ ῥάχιν ὑποτεταμένος
<span class="lb" data-page="18b.929" data-line="8" id="p18b.929.8"></span>ἐν κύκλῳ παντὶ τῷ περὶ τὸν τράχηλον δέρματι λεπτὸς καὶ
<span class="lb" data-page="18b.929" data-line="9" id="p18b.929.9"></span>ὑμενώδης ὑπάρχων, ὥστε καὶ διὰ τοῦτο λανθάνειν. καὶ
<span class="lb" data-page="18b.929" data-line="10" id="p18b.929.10"></span>ὑμὴν μᾶλλον ἢ μῦς εἶναι δοκεῖ, μέχρι περ ἂν ὁμοῦ τῷ
<span class="lb" data-page="18b.929" data-line="11" id="p18b.929.11"></span>δέρματι βλέπηται, χωρισθεὶς δὲ ἀπ’ αὐτοῦ κατάδηλος γίνεται.
<span class="lb" data-page="18b.929" data-line="12" id="p18b.929.12"></span>ἄρθρον δὲ οὐδὲν ὑπὸ τούτου κατακεῖται τοῦ μυός·
<span class="lb" data-page="18b.929" data-line="13" id="p18b.929.13"></span>ὅτι μηδὲν ἐκπέφυκεν εἰς ἄρθρον, ἀλλὰ τὰς γνάθους καὶ τὸ
<span class="lb" data-page="18b.929" data-line="14" id="p18b.929.14"></span>δέρμα κινεῖ μόνον ᾧ συμπέφυκεν. ἔστι δὲ καὶ πρὸ τῆς
<span class="lb" data-page="18b.929" data-line="15" id="p18b.929.15"></span>ἀνατομῆς ἡ κίνησις αὐτοῦ σαφὴς ἐφ’ ἡμῶν αὐτῶν. ἐπειδὰν
<span class="lb" data-page="18b.929" data-line="16" id="p18b.929.16"></span>ἀπάγειν ἀλλήλων εἰς τὰ πλάγια τὰς γνάθους βουληθῶμεν,
<span class="lb" data-page="18b.929" data-line="17" id="p18b.929.17"></span>ἄνευ τοῦ κινῆσαι τὴν κάτω γένυν καὶ διοῖξαι τὸ στόμα. 
<span class="pb" data-page="18b.930" id="p18b.930"></span>
<span class="lb" data-page="18b.930" data-line="1" id="p18b.930.1"></span>καὶ τοῖς σπασθῆναι δὲ μέλλουσιν οὗτος ὁ μῦς πρῶτος ἐντείνεται·
<span class="lb" data-page="18b.930" data-line="2" id="p18b.930.2"></span>καὶ οἱ κυνικοὶ καλούμενοι σπασμοὶ τούτου μάλιστα
<span class="lb" data-page="18b.930" data-line="3" id="p18b.930.3"></span>πάθος εἰσίν. ὀνομαζέσθω δὲ ὑφ’ ἡμῶν ἕνεκεν σαφοῦς διδασκαλίας
<span class="lb" data-page="18b.930" data-line="4" id="p18b.930.4"></span>μυῶδες πλάτυσμα. περιβέβληται μὲν οὖν παντὶ
<span class="lb" data-page="18b.930" data-line="5" id="p18b.930.5"></span>τῷ τραχήλῳ, καταφέρεται δὲ πρόσω μὲν ἄχρι τῶν κλειδῶν,
<span class="lb" data-page="18b.930" data-line="6" id="p18b.930.6"></span>ἑκατέρωθεν δὲ κατὰ τὰς ὠμοπλάτων ῥάχεις ἄχρι τῆς ἀρχῆς
<span class="lb" data-page="18b.930" data-line="7" id="p18b.930.7"></span>τοῦ μεταφρένου, τὸ δὲ μεταξὺ ταύτης τε τῆς καταφύσεως
<span class="lb" data-page="18b.930" data-line="8" id="p18b.930.8"></span>καὶ τῆς κεφαλῆς ὑμενῶδες ὑπάρχον ὄρθιον διὰ μέσης τέταται
<span class="lb" data-page="18b.930" data-line="9" id="p18b.930.9"></span>τῆς κατὰ τὸν τράχηλον ἀκάνθης. τουτὶ μὲν οὖν τὸ
<span class="lb" data-page="18b.930" data-line="10" id="p18b.930.10"></span>σῶμα τοῖς ἀνατομικοῖς ἠγνόηται, κακῶς ἐκδερομένου τοῦ
<span class="lb" data-page="18b.930" data-line="11" id="p18b.930.11"></span>ζώου. ἐμοὶ δ’ ἂν εἴη καιρὸς ὑπὲρ τῶν κατὰ τὸ πρόσωπον
<span class="lb" data-page="18b.930" data-line="12" id="p18b.930.12"></span>ἤδη μετέρχεσθαι μυῶν.
</p>
</section>
<section id="s2" title="Chapter 2">
<p>
Περὶ τῶν κατὰ τὸ πρόσωπον μυῶν.
</p>
<p>
<span class="lb" data-page="18b.930" data-line="13" id="p18b.930.13"></span>Οἱ μὲν δὴ τῶν χειλῶν μύες, οἵπερ δὴ καὶ ἀκριβῶς
<span class="lb" data-page="18b.930" data-line="14" id="p18b.930.14"></span>ἀναμίγνυνται τῷ τούτων δέρματι, τέσσαρές εἰσι τὸν ἀριθμὸν,
<span class="lb" data-page="18b.930" data-line="15" id="p18b.930.15"></span>ἐκ μὲν τῶν ἄνωθεν μερῶν εἷς ἑκατέρωθεν ἀπὸ τῶν μήλων 
<span class="pb" data-page="18b.931" id="p18b.931"></span>
<span class="lb" data-page="18b.931" data-line="1" id="p18b.931.1"></span>καταφερόμενοι λοξοὶ, ἐκ δὲ τῶν κάτωθεν ἀπὸ τῆς γένυος
<span class="lb" data-page="18b.931" data-line="2" id="p18b.931.2"></span>ἄκρας, ἵνα πέρ ἐστι τὸ καλούμενον γένειον εἷς. κἀνταῦθα
<span class="lb" data-page="18b.931" data-line="3" id="p18b.931.3"></span>καθ’ ἕτερον μέρος ὁ μὲν ἐκ τῶν δεξιῶν, ὁ δὲ ἐκ τῶν ἀριστερῶν.
<span class="lb" data-page="18b.931" data-line="4" id="p18b.931.4"></span>εἰ μὲν δὴ ἀμφότεροι ταθεῖεν οἱ ἄνω, ἀνασπᾶται
<span class="lb" data-page="18b.931" data-line="5" id="p18b.931.5"></span>τὸ ἄνω χεῖλος, εἰ δὲ ὁ ἕτερος μόνος, παρασπᾶται τὸ χεῖλος
<span class="lb" data-page="18b.931" data-line="6" id="p18b.931.6"></span>πρὸς ἐκεῖνον. οὕτω δὲ καὶ τῶν κάτωθεν ἀμφοῖν μὲν ταθέντων
<span class="lb" data-page="18b.931" data-line="7" id="p18b.931.7"></span>κατασπᾶται τὸ χεῖλος τὸ κάτω, θατέρου δὲ μόνον
<span class="lb" data-page="18b.931" data-line="8" id="p18b.931.8"></span>παρασπᾶται. περὶ δὲ τῆς εἰς τὰ πρόσω κινήσεως τῶν χειλῶν,
<span class="lb" data-page="18b.931" data-line="9" id="p18b.931.9"></span>ὑπὲρ ἧς οὐδὲ ἐπεμνήσθησαν ὅλως οἱ ἀνατομικοὶ, δι’
<span class="lb" data-page="18b.931" data-line="10" id="p18b.931.10"></span>ἑτέρου λεχθήσεται γράμματος, ἐν ᾧ καὶ περὶ τῶν ἄλλων
<span class="lb" data-page="18b.931" data-line="11" id="p18b.931.11"></span>ἁπασῶν κινήσεων ἀπόρων διέξειμι.
</p>
</section>
<section id="s3" title="Chapter 3">
<p>
Περὶ τῶν κατὰ τὰ πτερύγια τῆς ῥινὸς μυῶν.
</p>
<p>
<span class="lb" data-page="18b.931" data-line="12" id="p18b.931.12"></span>Δύο δὲ ἄλλοι μύες μικροὶ παντάπασιν ἄρχεται μὲν καὶ
<span class="lb" data-page="18b.931" data-line="13" id="p18b.931.13"></span>αὐτοὶ μετὰ τὰ μῆλα, καταφύονται δὲ εἰς τὸ καθ’ ἑαυτὸν
<span class="lb" data-page="18b.931" data-line="14" id="p18b.931.14"></span>ἑκάτερος τῆς ῥινὸς πτερύγιον ἀνοιγνύντες αὐτήν. συστέλλεται
<span class="lb" data-page="18b.931" data-line="15" id="p18b.931.15"></span>δὲ ὑπ’ οὐδενὸς μυὸς ἡ ῥὶς, ἀλλ’ ὅταν οἱ προειρημένοι 
<span class="pb" data-page="18b.932" id="p18b.932"></span>
<span class="lb" data-page="18b.932" data-line="1" id="p18b.932.1"></span>μύες ἐνεργοῦντες παύσωνται, τὴν μέσην τηνικαῦτα κατάστασιν
<span class="lb" data-page="18b.932" data-line="2" id="p18b.932.2"></span>λαμβάνει. ἐπέκεινα δὲ αὐτῆς ὑπ’ οὐδενὸς ἀπάγεται
<span class="lb" data-page="18b.932" data-line="3" id="p18b.932.3"></span>μυὸς, ἀλλ’ ἐν ταῖς σφοδροτέραις εἰσπνοαῖς, τῇ ῥύμῃ τοῦ
<span class="lb" data-page="18b.932" data-line="4" id="p18b.932.4"></span>πνεύματος ἕπεται τὰ πτερύγια. κάτω μέντοι κατασπᾶται
<span class="lb" data-page="18b.932" data-line="5" id="p18b.932.5"></span>τοῖς χείλεσιν ἀκολουθοῦσα κατὰ προάρτησιν.
</p>
</section>
<section id="s4" title="Chapter 4">
<p>
Περὶ τῆς ὑπὸ τῷ δέρματι τοῦ μετώπου μυώδους φύσεως.
</p>
<p>
<span class="lb" data-page="18b.932" data-line="6" id="p18b.932.6"></span>Καὶ μὲν δὴ καὶ τῷ τοῦ μετώπου δέρματι μυώδης φύσις
<span class="lb" data-page="18b.932" data-line="7" id="p18b.932.7"></span>ὑποτέταται λεπτὴ συμφυὴς αὐτῷ καὶ τοῦτο σύμπαν
<span class="lb" data-page="18b.932" data-line="8" id="p18b.932.8"></span>τὸ περὶ τὸ μέτωπον δέρμα κινεῖται, κἂν ἀκίνητος ἡ γένυς
<span class="lb" data-page="18b.932" data-line="9" id="p18b.932.9"></span>φυλάττηται.
</p>
</section>
<section id="s5" title="Chapter 5">
<p>
Περὶ τῶν κατὰ τοὺς ὀφθαλμοὺς μυῶν.
</p>
<p>
<span class="lb" data-page="18b.932" data-line="10" id="p18b.932.10"></span>Οἱ μὲν περὶ τὴν βάσιν μύες, εἴτε ἕνα τις αὐτὸν φήσειεν
<span class="lb" data-page="18b.932" data-line="11" id="p18b.932.11"></span>εἶναι ἤτοι διπλοῦν ἢ τριπλοῦν εἴτε δύο ἢ καὶ τρεῖς
<span class="lb" data-page="18b.932" data-line="12" id="p18b.932.12"></span>συμφυεῖς, εἰς τὸ στηρίζειν τὸν ὀφθαλμόν εἰσι χρήσιμοι.
<span class="lb" data-page="18b.932" data-line="13" id="p18b.932.13"></span>ἐπειδὰν μάλιστα κατ’ εὐθὺ βλέπειν ἀκριβῶς τι μικρὸν σῶμα 
<span class="pb" data-page="18b.933" id="p18b.933"></span>
<span class="lb" data-page="18b.933" data-line="1" id="p18b.933.1"></span>δεηθῶμεν. οἱ δὲ ἄλλοι πάντες οἱ κινοῦντες αὐτὸν ἓξ τὸν
<span class="lb" data-page="18b.933" data-line="2" id="p18b.933.2"></span>ἀριθμὸν ὑπάρχουσιν. εὐθειῶν μὲν κινήσεων οἱ τέσσαρες
<span class="lb" data-page="18b.933" data-line="3" id="p18b.933.3"></span>ἐξηγούμενοι, δύο δὲ οἱ λοιποὶ περιστρέφοντες ὅλον τὸν
<span class="lb" data-page="18b.933" data-line="4" id="p18b.933.4"></span>ὀφθαλμόν. ἀλλ’ οὗτοι μὲν ἀπὸ τῶν κατὰ τὸν μέγαν κανθὸν
<span class="lb" data-page="18b.933" data-line="5" id="p18b.933.5"></span>ὁρμώμενοι χωρίων ἐπὶ τὸν μικρὸν ἀφικνοῦνται. τῶν
<span class="lb" data-page="18b.933" data-line="6" id="p18b.933.6"></span>δὲ ἄλλων τῶν τεσσάρων μυῶν ὁ μὲν ἀνατείνειν αὐτὸν, ὁ
<span class="lb" data-page="18b.933" data-line="7" id="p18b.933.7"></span>δὲ καθέλκειν, ὁ δὲ τῇ ῥινὶ προσάγειν, ὁ δὲ ἐκτὸς ἐπισπᾶσθαι·
<span class="lb" data-page="18b.933" data-line="8" id="p18b.933.8"></span>πέφυκεν ὡς ἐπὶ τὸν μικρὸν κανθόν. ὅσοι δὲ ὥσπερ
<span class="lb" data-page="18b.933" data-line="9" id="p18b.933.9"></span>καὶ Λύκος οὐχ ἓξ, ἀλλὰ πέντε νομίζουσιν εἶναι τοὺς μῦς,
<span class="lb" data-page="18b.933" data-line="10" id="p18b.933.10"></span>τοὺς δὲ ἁμαρτάνουσιν οὐ περὶ τὸν ἀριθμὸν αὐτῶν μόνον,
<span class="lb" data-page="18b.933" data-line="11" id="p18b.933.11"></span>ἀλλὰ καὶ τὴν τῶν ἐνεργειῶν γνῶσιν.
</p>
</section>
<section id="s6" title="Chapter 6">
<p>
Περὶ τῶν κάτω γένυν κινούντων μυῶν.
</p>
<p>
<span class="lb" data-page="18b.933" data-line="12" id="p18b.933.12"></span>Τέσσαρες συζυγίαι μυῶν τὴν κάτω γένυν κινοῦσιν· ἀνατείνοντες
<span class="lb" data-page="18b.933" data-line="13" id="p18b.933.13"></span>μὲν οἵ τε κροταφῖται καλούμενοι καὶ οἱ ἔνδον τοῦ
<span class="lb" data-page="18b.933" data-line="14" id="p18b.933.14"></span>στόματος. εἰς δὲ τὰ πλάγια παράγοντες οἱ κατὰ τὰς γνάθους,
<span class="lb" data-page="18b.933" data-line="15" id="p18b.933.15"></span>οὓς μασσητῆρας ὀνομάζουσιν ἀπὸ τῆς χρείας τοὔνομα 
<span class="pb" data-page="18b.934" id="p18b.934"></span>
<span class="lb" data-page="18b.934" data-line="1" id="p18b.934.1"></span>θέμενοι, κατασπῶντες δὲ οἱ λοιποὶ δύο. ἀλλ’ οὗτοι μὲν
<span class="lb" data-page="18b.934" data-line="2" id="p18b.934.2"></span>στενοί τέ εἰσι καὶ προμήκεις· ἀρχόμενοι μὲν ὄπισθέν τε
<span class="lb" data-page="18b.934" data-line="3" id="p18b.934.3"></span>καὶ κάτωθεν τῶν ὀστῶν, διὰ δὲ τοῦ τραχήλου πρόσω φερόμενοι,
<span class="lb" data-page="18b.934" data-line="4" id="p18b.934.4"></span>κἄπειτα εἰς ταυτὸν ἀλλήλοις ἰόντες, ἵνα δὴ καταφύωνται
<span class="lb" data-page="18b.934" data-line="5" id="p18b.934.5"></span>τῇ γένυι διανοίγοντες αὐτὴν, ἐπειδὰν ταθῶσιν.
<span class="lb" data-page="18b.934" data-line="6" id="p18b.934.6"></span>οὗτοι μόνοι συμπάντων μυῶν σαρκώδη μὲν ἔχουσιν ἄμφω
<span class="lb" data-page="18b.934" data-line="7" id="p18b.934.7"></span>τὰ πέρατα, τὸν μέσον δὲ ἀκριβῆ τένοντα. τῶν δὲ ἄλλων
<span class="lb" data-page="18b.934" data-line="8" id="p18b.934.8"></span>τριῶν συζυγιῶν εὐρώστων τε ἅμα καὶ μεγάλων οὐσῶν οἱ μὲν
<span class="lb" data-page="18b.934" data-line="9" id="p18b.934.9"></span>κροταφῖται καθήκουσιν, εἴς τε τὰς κορώνας ἄκρας τῆς γένυος
<span class="lb" data-page="18b.934" data-line="10" id="p18b.934.10"></span>εἷς ἑκατέρωθεν, εἴς τε τὴν γένυν αὐτὴν περὶ τὴν
<span class="lb" data-page="18b.934" data-line="11" id="p18b.934.11"></span>ἔκφυσιν τῆς κορώνης ἰσχυραῖς ἀπονευρώσεσιν ἐμφυόμενοι
<span class="lb" data-page="18b.934" data-line="12" id="p18b.934.12"></span>δι’ ὧν τήν τε γένυν ἀνασπῶσι καὶ κλείουσι τὸ στόμα· καὶ
<span class="lb" data-page="18b.934" data-line="13" id="p18b.934.13"></span>διὰ τοῦτο καὶ τούτους τοὺς μῦς ἐνίοτε μασσητῆρας ὀνομάζουσιν
<span class="lb" data-page="18b.934" data-line="14" id="p18b.934.14"></span>οὐχ οἱ νεώτεροι μόνον, ἀλλὰ καὶ οἱ παλαιοὶ τῶν ἰατρῶν,
<span class="lb" data-page="18b.934" data-line="15" id="p18b.934.15"></span>ὥσπερ καὶ Ἱπποκράτης. ἵνα δὲ πρῶτον ἀποβλαστάνουσιν
<span class="lb" data-page="18b.934" data-line="16" id="p18b.934.16"></span>οἱ αὐτῶν εἰρημένοι τένοντες ἐγκάρσιον ὀστοῦν 
<span class="pb" data-page="18b.935" id="p18b.935"></span>
<span class="lb" data-page="18b.935" data-line="1" id="p18b.935.1"></span>ἔξωθεν ἐπιβέβληταί τε καὶ περιβέβληται ζύγωμα
<span class="lb" data-page="18b.935" data-line="2" id="p18b.935.2"></span>προσαγορευόμενον.
</p>
</section>
<section id="s7" title="Chapter 7">
<p>
Περὶ τῆς τρίτης συζυγίας τῆς κλειούσης.
</p>
<p>
<span class="lb" data-page="18b.935" data-line="3" id="p18b.935.3"></span>Οἱ δ’ ἐντὸς τοῦ στόματος μύες ἐπιβεβήκασι μὲν τοῖς
<span class="lb" data-page="18b.935" data-line="4" id="p18b.935.4"></span>πλατέσι καὶ κοίλοις τῆς κάτω γένυος, ἀνατείνονται δὲ ἐπὶ
<span class="lb" data-page="18b.935" data-line="5" id="p18b.935.5"></span>τὴν ὑπερώαν ἐμφυόμενοι τοῖς ἐνταῦθα κοίλοις ὀστοῖς ἃ περιλαμβάνουσιν
<span class="lb" data-page="18b.935" data-line="6" id="p18b.935.6"></span>αἱ πτερυγώδεις ἐκφύσεις. ἔστι δὲ αὐτοῖς ἐνταῦθα
<span class="lb" data-page="18b.935" data-line="7" id="p18b.935.7"></span>καὶ τένων τις εὔρωστος, ὅλον δὲ τὸ πλάγιον μέρος
<span class="lb" data-page="18b.935" data-line="8" id="p18b.935.8"></span>τῶνδε τῶν μυῶν συμπέφυκε τοῖς κροταφίταις. καὶ μέντοι
<span class="lb" data-page="18b.935" data-line="9" id="p18b.935.9"></span>καὶ τὴν αὐτὴν ἐνέργειαν ἔχουσιν αὐτοῖς ἀνασπῶντες ἐκ τῶν
<span class="lb" data-page="18b.935" data-line="10" id="p18b.935.10"></span>ἔνδον μερῶν τὴν κάτω γένυν. ἔνιοι μὲν αὐτοὺς μέρος τι
<span class="lb" data-page="18b.935" data-line="11" id="p18b.935.11"></span>τῶν κροταφιτῶν εἶναι νομίζουσιν, ὥσπερ Μαρῖνος, ἔνιοι δὲ
<span class="lb" data-page="18b.935" data-line="12" id="p18b.935.12"></span>ἀποχωρίζουσιν ἰδίως, καθάπερ Αἰλιανὸς καὶ Πέλοψ. ὁ
<span class="lb" data-page="18b.935" data-line="13" id="p18b.935.13"></span>Λύκος δὲ ὅλως ἀγνοήσας αὐτοὺς ἐπιτιμᾷ τοῖς τέτταρας εἶναι
<span class="lb" data-page="18b.935" data-line="14" id="p18b.935.14"></span>λέγουσι τοὺς κροταφίτας.
</p>
<span class="pb" data-page="18b.936" id="p18b.936"></span>
</section>
<section id="s8" title="Chapter 8">
<p>
<span class="lb" data-page="18b.936" data-line="1" id="p18b.936.1"></span>Περὶ τῶν μασσητήρων τῶν τριγώνων.
<span class="lb" data-page="18b.936" data-line="2" id="p18b.936.2"></span>Οἱ λοιποὶ δὲ δύο μύες ἔξωθεν μὲν ἐπιβέβληνται τῷ μήκει
<span class="lb" data-page="18b.936" data-line="3" id="p18b.936.3"></span>τῆς κάτω γένυος, παραφερόμενοι δὲ καὶ καταφερόμενοι
<span class="lb" data-page="18b.936" data-line="4" id="p18b.936.4"></span>ταῖς δύο κεφαλαῖς αὐτῶν πρός τε τὸ μῆλον ἀνατείνονται
<span class="lb" data-page="18b.936" data-line="5" id="p18b.936.5"></span>καὶ τὸ ζύγωμα, δύο κατ’ ἀλήθειαν ἑκατέρωθεν ὄντες καὶ
<span class="lb" data-page="18b.936" data-line="6" id="p18b.936.6"></span>οὐχ εἷς· ἀλλήλων γὰρ διαδέχονται τὴν ἐν ταῖς μασσήσεσιν
<span class="lb" data-page="18b.936" data-line="7" id="p18b.936.7"></span>ἐνέργειάν τε καὶ χρείαν· ὁ μὲν εἰς τὸ πρόσω τὴν γένυν κινῶν,
<span class="lb" data-page="18b.936" data-line="8" id="p18b.936.8"></span>ὁ δὲ εἰς τοὐπίσω. καὶ μὲν δὴ καὶ εἰς τοὺς κροταφίτας
<span class="lb" data-page="18b.936" data-line="9" id="p18b.936.9"></span>οἱ μύες οὗτοι συμφύονται κατὰ τοῦ ζυγώματος ἔνδον.
</p>
</section>
<section id="s9" title="Chapter 9">
<p>
Περὶ τῶν εἰς τὰς ὠμοπλάτας τῆς κεφαλῆς ἐμφυομένων.
</p>
<p>
<span class="lb" data-page="18b.936" data-line="10" id="p18b.936.10"></span>Πρώτως πάντων ἀφαιρεθέντος τοῦ μυώδους πλατύσματος
<span class="lb" data-page="18b.936" data-line="11" id="p18b.936.11"></span>ἐκ τοῦ κατὰ τὸ ἰνίον αὐτοῦ τῆς κεφαλῆς ἐκφυόμενοι
<span class="lb" data-page="18b.936" data-line="12" id="p18b.936.12"></span>φαίνονται δύο μύες ἀλλήλων ψαύοντες εἶς ἑκατέρωθεν· ὁ μὲν
<span class="lb" data-page="18b.936" data-line="13" id="p18b.936.13"></span>ἐκ τῶν δεξιῶν μερῶν τοῦ ζώου, ὁ δὲ ἐκ τῶν ἀριστερῶν.
<span class="lb" data-page="18b.936" data-line="14" id="p18b.936.14"></span>ἔστι δ’ ἡ ἔκφυσις αὐτῶν ἰσχνὴ καὶ πλατεῖα κατὰ γραμμὴν
<span class="lb" data-page="18b.936" data-line="15" id="p18b.936.15"></span>ἐγκαρσίαν ἐπὶ τὰ ὦτα φερομένη· οὐ μὴν ἐξικνεῖταί γε πρὸς 
<span class="pb" data-page="18b.937" id="p18b.937"></span>
<span class="lb" data-page="18b.937" data-line="1" id="p18b.937.1"></span>ἑκάτερον τῶν ὤτων, ἀλλ’ ἔλαττόν ἐστι συχνῶς. ἐντεῦθεν
<span class="lb" data-page="18b.937" data-line="2" id="p18b.937.2"></span>ὁρμηθέντες οἱ δύο μύες ἀεὶ καὶ μᾶλλον πλατύνονται καὶ τελευτῶντες
<span class="lb" data-page="18b.937" data-line="3" id="p18b.937.3"></span>ἐμφύονται ταῖς ῥάχεσι τῶν ὠμοπλατῶν ἄχρι τοῦ
<span class="lb" data-page="18b.937" data-line="4" id="p18b.937.4"></span>καθ’ ἑκάτερον ἀκρωμίου συνεπιλαμβάνοντές τι καὶ τῶν κλειδῶν.
<span class="lb" data-page="18b.937" data-line="5" id="p18b.937.5"></span>τούτους τοὺς μῦς ἰδεῖν ἔστι καὶ ἐπὶ τῶν γυμναστικῶν
<span class="lb" data-page="18b.937" data-line="6" id="p18b.937.6"></span>ἐναργῶς καὶ πρὸ τῆς ἀνατομῆς. εὐτραφέστατοι γὰρ
<span class="lb" data-page="18b.937" data-line="7" id="p18b.937.7"></span>γίνονται καὶ σύμπαντα καταλαμβάνουσι τὸν αὐχένα. τὸ δὲ
<span class="lb" data-page="18b.937" data-line="8" id="p18b.937.8"></span>ἔργον αὐτῶν οὐχ ὥσπερ οἴεται Λύκος ἅμα πολλοῖς ἐξαπατώμενος·
<span class="lb" data-page="18b.937" data-line="9" id="p18b.937.9"></span>οὐ γὰρ κατασπῶσιν ἐπ’ ὠμοπλάτας τὴν κεφαλὴν,
<span class="lb" data-page="18b.937" data-line="10" id="p18b.937.10"></span>ἀλλ’ ἐκείνας ἐπὶ τὴν κεφαλὴν ἕλκουσιν. ἀποδείκνυται δὲ
<span class="lb" data-page="18b.937" data-line="11" id="p18b.937.11"></span>τοῦτο διὰ τῶν ἀνατομικῶν ἐγχειρήσεων. ἔνθα καὶ περὶ
<span class="lb" data-page="18b.937" data-line="12" id="p18b.937.12"></span>πολλῶν ἄλλων κινήσεων ἠγνοημένων τοῖς ἔμπροσθεν ἰατροῖς
<span class="lb" data-page="18b.937" data-line="13" id="p18b.937.13"></span>ἐπὶ πλέον διέξιμεν, ὡς ἂν καὶ τὴν μέθοδον ἥτις ἂν ἕκαστος
<span class="lb" data-page="18b.937" data-line="14" id="p18b.937.14"></span>εὑρίσκῃ διδάσκοντες. μετὰ δὲ τὴν τῶν προειρημένων
<span class="lb" data-page="18b.937" data-line="15" id="p18b.937.15"></span>μυῶν ἔκφυσιν ἀποτμηθεῖσαν ὑπόκειταί τις ἑτέρα συζυγία
<span class="lb" data-page="18b.937" data-line="16" id="p18b.937.16"></span>μυῶν ἰσχνῶν καὶ μακρῶν λεπτὴ μὲν καὶ πλατεῖα κατὰ τὴν
<span class="lb" data-page="18b.937" data-line="17" id="p18b.937.17"></span>ἔκφυσιν, ἀεὶ δὲ ἐν τῷ προϊέναι στρογγυλωτέρα γινομένη καὶ 
<span class="pb" data-page="18b.938" id="p18b.938"></span>
<span class="lb" data-page="18b.938" data-line="1" id="p18b.938.1"></span>τελευτῶσα εἰς τένοντα λεπτὸν, καταφύεται κατὰ τὴν ἀρχὴν
<span class="lb" data-page="18b.938" data-line="2" id="p18b.938.2"></span>τῆς βάσεως τῆς ὠμοπλάτης ἀκριβῶς στρογγύλον οἷονπερ νεῦρον.
<span class="lb" data-page="18b.938" data-line="3" id="p18b.938.3"></span>ὅστις ἐκ τῶν ἔνδον μερῶν παραφερόμενος τῇ βάσει καὶ
<span class="lb" data-page="18b.938" data-line="4" id="p18b.938.4"></span>προελθὼν ἄχρι τοῦ ἡμίσεως αὐτῆς, οὕτως ἤδη τὴν ἔκφυσιν
<span class="lb" data-page="18b.938" data-line="5" id="p18b.938.5"></span>εἰς αὐτὸ τὸ τῆς βάσεως ὀστοῦν ποιεῖται. ἡ χρεία δὲ αὐτοῦ
<span class="lb" data-page="18b.938" data-line="6" id="p18b.938.6"></span>τῆς ὠμοπλάτης τὴν βάσιν κατ’ εὐθὺ ἀνέλκειν τῆς κεφαλῆς,
<span class="lb" data-page="18b.938" data-line="7" id="p18b.938.7"></span>οὐδὲ τοῦτον οἱ περὶ τὸν Λύκον ἔγνωσαν τὸν τένοντα.
</p>
</section>
<section id="s10" title="Chapter 10">
<p>
Περὶ τῶν ὠμοπλάτην κινούντων μυῶν.
</p>
<p>
<span class="lb" data-page="18b.938" data-line="8" id="p18b.938.8"></span>Ἑπτὰ μύες εἰσὶν οἱ κινοῦντες ἑκατέραν τὴν ὠμοπλάτην·
<span class="lb" data-page="18b.938" data-line="9" id="p18b.938.9"></span>δύο μὲν ἀπ’ ἰνίου καταφερόμενοι λοξοὶ, περὶ ὧν ἔμπροσθεν
<span class="lb" data-page="18b.938" data-line="10" id="p18b.938.10"></span>εἷπον· ἕτερος δὲ τρίτος ἀπὸ τῆς εἰς τὸ πλάγιον
<span class="lb" data-page="18b.938" data-line="11" id="p18b.938.11"></span>ἐξοχῆς τοῦ πρώτου σπονδύλου, τέταρτος δὲ ἀπὸ τοῦ τὸν
<span class="lb" data-page="18b.938" data-line="12" id="p18b.938.12"></span>λάρυγγα περιέχοντος ὀστοῦ· καὶ δύο ἄλλοι τὴν ἔκφυσιν ἐκ
<span class="lb" data-page="18b.938" data-line="13" id="p18b.938.13"></span>τῆς κατὰ τὸν νῶτον ἀκάνθης ἔχοντες. ἕβδομος δὲ ἀπὸ τῆς
<span class="lb" data-page="18b.938" data-line="14" id="p18b.938.14"></span>ὀσφύος ἀναφερόμενος ἐπὶ τὴν κατ’ ὦμον διάρθρωσιν μέγιστος
<span class="lb" data-page="18b.938" data-line="15" id="p18b.938.15"></span>μῦς, οὗ τὴν φύσιν ἅπασαν ἐν τοῖς ἑξῆς διηγήσομαι
<span class="lb" data-page="18b.938" data-line="16" id="p18b.938.16"></span>κατ’ ἐκεῖνο τοῦ λόγου τὸ μέρος, ἔνθα δίειμι περὶ τῶν κατ’ 
<span class="pb" data-page="18b.939" id="p18b.939"></span>
<span class="lb" data-page="18b.939" data-line="1" id="p18b.939.1"></span>ὦμον ἄρθρον κινούντων μυῶν. ἐκφύεται δὲ ὁ μὲν ἐκ τοῦ
<span class="lb" data-page="18b.939" data-line="2" id="p18b.939.2"></span>πρώτου σπονδύλου τὴν ἔκφυσιν ἔχων εἰς τὸ τῆς ὠμοπλάτης
<span class="lb" data-page="18b.939" data-line="3" id="p18b.939.3"></span>ῥάχεως πέρας, ὅσον ὑψηλόν ἐστι πρὸς τὸ ἀκρώμιον σχεδὸν
<span class="lb" data-page="18b.939" data-line="4" id="p18b.939.4"></span>εἰς τὸ τρίτον που μέρος ὅλης αὐτῆς. ἔστι δὲ σαρκοειδής
<span class="lb" data-page="18b.939" data-line="5" id="p18b.939.5"></span>τε καὶ ἥκιστα πλατὺς ὁ μῦς οὗτος καὶ προσάγει τὴν ὠμοπλάτην
<span class="lb" data-page="18b.939" data-line="6" id="p18b.939.6"></span>τοῖς πλαγίοις μέρεσι τοῦ τραχήλου. τούτου τοῦ
<span class="lb" data-page="18b.939" data-line="7" id="p18b.939.7"></span>μυὸς οὐ τὴν ἐνέργειαν μόνην ὁ Λύκος ἠγνόησεν, ἀλλὰ καὶ
<span class="lb" data-page="18b.939" data-line="8" id="p18b.939.8"></span>τὴν ἔκφυσίν τε καὶ τὴν κατάφυσιν οἰόμενος ἄρχεσθαι μὲν
<span class="lb" data-page="18b.939" data-line="9" id="p18b.939.9"></span>αὐτὸν ἀπὸ τῶν στηλοειδῶν τοῦ κρανίου ἐκφύσεων, ἥκειν δὲ
<span class="lb" data-page="18b.939" data-line="10" id="p18b.939.10"></span>ἐπὶ τὸ ἀκρώμιον. ὁ δὲ ἐκ τοῦ περιέχοντος ὀστοῦ τὸν λάρυγγα
<span class="lb" data-page="18b.939" data-line="11" id="p18b.939.11"></span>τὴν ἔκφυσιν ἔχων εἰς ἐκεῖνο μάλιστα τῆς κατ’ ὠμοπλάτην
<span class="lb" data-page="18b.939" data-line="12" id="p18b.939.12"></span>ὑψηλῆς ἐμφύεται πλευρᾶς, ἔνθα ἡ ἀρχὴ τῆς ἀγκυροειδοῦς
<span class="lb" data-page="18b.939" data-line="13" id="p18b.939.13"></span>ἀποφύσεώς ἐστι, στενὸς δὲ καὶ μακρὸς ὁ μῦς οὗτος
<span class="lb" data-page="18b.939" data-line="14" id="p18b.939.14"></span>ὑπάρχει καὶ προσάγει τὴν ὠμοπλάτην εἰς τὸ πρόσω τοῦ
<span class="lb" data-page="18b.939" data-line="15" id="p18b.939.15"></span>τραχήλου πρὸς τὴν ἰδίαν ἀρχὴν, ὅπερ ἁπάντων ἐστὶ κοινὸν
<span class="lb" data-page="18b.939" data-line="16" id="p18b.939.16"></span>τῶν μυῶν· ὁ δὲ ἀπὸ τῶν πλευρῶν τε καὶ τῆς ὀσφύος 
<span class="pb" data-page="18b.940" id="p18b.940"></span>
<span class="lb" data-page="18b.940" data-line="1" id="p18b.940.1"></span>εἰς τὴν κατὰ τὸν ὦμον διάρθρωσιν ἀναφερόμενος μῦς τῇ
<span class="lb" data-page="18b.940" data-line="2" id="p18b.940.2"></span>τε βάσει τῆς ὠμοπλάτης ὁμιλῶν ὅλῃ καὶ τοῖς σιμοῖς τοῖς
<span class="lb" data-page="18b.940" data-line="3" id="p18b.940.3"></span>κατὰ τὴν ταπεινοτέραν πλευρὰν κάτωθέν τε καὶ πρόσθεν
<span class="lb" data-page="18b.940" data-line="4" id="p18b.940.4"></span>ἐφ’ ἑαυτὸν ἐκ τούτων τῶν λαβῶν ἐπισπᾶται τὴν ὅλην ὠμοπλάτην
<span class="lb" data-page="18b.940" data-line="5" id="p18b.940.5"></span>εἴς τε τὰ κάτω καὶ πρόσω. οἱ δ’ ὑπόλοιποι δύο
<span class="lb" data-page="18b.940" data-line="6" id="p18b.940.6"></span>μύες, οὓς μόνους οἴεται Λύκος τὴν ὠμοπλάτην κινεῖν, ὁ
<span class="lb" data-page="18b.940" data-line="7" id="p18b.940.7"></span>μὲν ἐπιπολῆς ἐξ ἁπάντων ἐκφυόμενος τῶν τοῦ θώρακος
<span class="lb" data-page="18b.940" data-line="8" id="p18b.940.8"></span>σπονδύλων εἰς τὸ κάτω μέρος ἐμφύεται τῆς ῥάχεως αὐτῆς,
<span class="lb" data-page="18b.940" data-line="9" id="p18b.940.9"></span>ὁ δὲ ὑπ’ αὐτῷ κείμενος ἐκφύεται μὲν ἐκ τῶν ἑπτὰ τοῦ θώρακος
<span class="lb" data-page="18b.940" data-line="10" id="p18b.940.10"></span>σπονδύλων· καὶ προσέτι τῶν ἐν τῷ τραχήλῳ πέντε,
<span class="lb" data-page="18b.940" data-line="11" id="p18b.940.11"></span>καταφύεται δὲ εἰς ὅλον τὸ χονδρῶδες τῆς βάσεως. ἀπάγει
<span class="lb" data-page="18b.940" data-line="12" id="p18b.940.12"></span>μὲν οὖν ἑκάτερος αὐτῶν ὀπίσω τὴν ὠμοπλάτην, ἀλλ’ ὁ μὲν
<span class="lb" data-page="18b.940" data-line="13" id="p18b.940.13"></span>πρότερον ῥηθεὶς ἑαυτῷ κατασπᾷ, ὁ δὲ δεύτερος ὡς ἐπὶ τὸν
<span class="lb" data-page="18b.940" data-line="14" id="p18b.940.14"></span>τράχηλον ἀνέλκει. εἰ δ’ ἄμφω ταθεῖεν, ὀπίσω πρὸς τὴν
<span class="lb" data-page="18b.940" data-line="15" id="p18b.940.15"></span>ῥάχιν, ἀπάγουσιν ὅλην τὴν ὠμοπλάτην, ὡς τοὺς ἑπτὰ τοῦ
<span class="lb" data-page="18b.940" data-line="16" id="p18b.940.16"></span>θώρακος σπονδύλους τοὺς πρώτους, οἷς καὶ παρατέτανται.
</p>
<span class="pb" data-page="18b.941" id="p18b.941"></span>
</section>
<section id="s11" title="Chapter 11">
<p>
Περὶ τῶν τὴν κεφαλὴν κινούντων μυῶν.
</p>
<p>
<span class="lb" data-page="18b.941" data-line="1" id="p18b.941.1"></span>Ἡ κεφαλὴ τὰς μὲν οἰκείας κινήσεις ἄνευ τοῦ τραχήλου
<span class="lb" data-page="18b.941" data-line="2" id="p18b.941.2"></span>κινεῖται βραχυτάτας τε ἅμα καὶ διττὰς ὑπαρχούσας
<span class="lb" data-page="18b.941" data-line="3" id="p18b.941.3"></span>κατὰ διττὰς διαρθρώσεις· τὰς μὲν ἑτέρας ἐφ’ ἑκάτερα
<span class="lb" data-page="18b.941" data-line="4" id="p18b.941.4"></span>περιστρεφομένη, τὰς δὲ ἑτέρας ἐπὶ νευόντων τε πρόσω καὶ
<span class="lb" data-page="18b.941" data-line="5" id="p18b.941.5"></span>ἀνανευόντων ὀπίσω. αἱ δὲ σὺν ὅλῳ τῷ τραχήλῳ κινήσεις
<span class="lb" data-page="18b.941" data-line="6" id="p18b.941.6"></span>αὐτῆς ἐπὶ πολύ τε γίνονται καὶ μετ’ ὀλίγον ὑπὲρ αὐτῶν
<span class="lb" data-page="18b.941" data-line="7" id="p18b.941.7"></span>δίειμι. νυνὶ δὲ περὶ τῶν οἰκείων αὐτῆς μυῶν εἰρήσεται.
<span class="lb" data-page="18b.941" data-line="8" id="p18b.941.8"></span>τῇ προειρημένῃ συζυγίᾳ τῶν ἰσχνῶν μυῶν, οὓς καὶ αὐτοὺς
<span class="lb" data-page="18b.941" data-line="9" id="p18b.941.9"></span>ἔφην ἀνασπᾷν τὴν ὠμοπλάτην ἐκ τοῦ κατ’ ἰνίου ὀστοῦ τῆς
<span class="lb" data-page="18b.941" data-line="10" id="p18b.941.10"></span>κεφαλῆς ἐκφυομένους ἐφεξῆς ἐστιν ἑτέρα τὴν ἔκφυσιν ἐγκαρσίαν
<span class="lb" data-page="18b.941" data-line="11" id="p18b.941.11"></span>τε ἅμα καὶ σαρκώδη καὶ πλατεῖαν ἄχρι τῶν ὤτων
<span class="lb" data-page="18b.941" data-line="12" id="p18b.941.12"></span>ἔχουσα. συνεκφύεται δὲ αὐτῇ τις ἑτέρα τὴν ἀρχὴν ἐκ τῆς
<span class="lb" data-page="18b.941" data-line="13" id="p18b.941.13"></span>ὑπ’ αὐτὸ τὸ οὖς χώρας πεποιημένη. αὗται δι’ ὅλου τοῦ
<span class="lb" data-page="18b.941" data-line="14" id="p18b.941.14"></span>τραχήλου πρὸς τὰ πρόσω φέρονται λοξαί· κατὰ μὲν τὴν
<span class="lb" data-page="18b.941" data-line="15" id="p18b.941.15"></span>πρώτην ἔκφυσιν μετρίως συμφυεῖς, ἐν δὲ τῷ μετὰ ταῦτα
<span class="lb" data-page="18b.941" data-line="16" id="p18b.941.16"></span>χωρίῳ ἀποχωροῦσι μᾶλλον καὶ διὰ τοῦτο καὶ δύο μύες δόξειεν 
<span class="pb" data-page="18b.942" id="p18b.942"></span>
<span class="lb" data-page="18b.942" data-line="1" id="p18b.942.1"></span>ἄν τις καὶ οὐχ εἷς ἑκατέρωθεν τοῦ τραχήλου. ἀμφοτέρων
<span class="lb" data-page="18b.942" data-line="2" id="p18b.942.2"></span>δὲ καὶ ἡ χρεία καὶ ἡ κίνησις καὶ ἡ τῶν ἰνῶν θέσις
<span class="lb" data-page="18b.942" data-line="3" id="p18b.942.3"></span>ὁμοία. διαφέρουσι δὲ ἑνὶ μόνῳ τῷ τὰς μὲν τοῦ προτέρου
<span class="lb" data-page="18b.942" data-line="4" id="p18b.942.4"></span>μυὸς ἶνας ἀπὸ τῆς πρώτης ἐκφύσεως, σαρκοειδεῖς ὑπαρχούσας
<span class="lb" data-page="18b.942" data-line="5" id="p18b.942.5"></span>ἄχρι παντὸς τοιαύτας μενούσας εἰς τὸ τῆς κλειδὸς
<span class="lb" data-page="18b.942" data-line="6" id="p18b.942.6"></span>ὀστοῦν καταφέρεσθαι. τὰ δὲ τοῦ δευτέρου καὶ οἷον σύνδεσμον
<span class="lb" data-page="18b.942" data-line="7" id="p18b.942.7"></span>ἔχειν τὴν ἀρχὴν καὶ οἷον τένοντα τὸ πέρας, ὃ πρὸς
<span class="lb" data-page="18b.942" data-line="8" id="p18b.942.8"></span>τὸ στέρνον περαίνεται. τέμνεσθαι δέ πως καὶ αὐτὸς οὗτος
<span class="lb" data-page="18b.942" data-line="9" id="p18b.942.9"></span>ὁ δεύτερος μῦς, εἰ δύο δύναται τῷ βουλομένῳ μέχρι τοσούτου
<span class="lb" data-page="18b.942" data-line="10" id="p18b.942.10"></span>λεπτουργεῖσθαι. σχίζεται γάρ πως περὶ τὸν τράχηλον,
<span class="lb" data-page="18b.942" data-line="11" id="p18b.942.11"></span>ὡς παρακεῖσθαι καὶ ψαύειν αὐτοῦ τὰ μέρη συνηρτημένα.
<span class="lb" data-page="18b.942" data-line="12" id="p18b.942.12"></span>τὸ μὲν οὖν ἕτερον τὸ πρόσθιον ἐμφύεται τῷ
<span class="lb" data-page="18b.942" data-line="13" id="p18b.942.13"></span>στέρνῳ διὰ νευρώδους πέρατος, τὸ δὲ ἕτερον εἰς τὴν ἀρχὴν
<span class="lb" data-page="18b.942" data-line="14" id="p18b.942.14"></span>τῆς κλειδὸς σαρκοειδῆ κατάφυσιν ποιεῖται· μέσον κείμενον
<span class="lb" data-page="18b.942" data-line="15" id="p18b.942.15"></span>αὐτοῦ τε τούτου πρὸς τὸ στέρνον περαίνοντος καὶ τοῦ πρόσθεν
<span class="lb" data-page="18b.942" data-line="16" id="p18b.942.16"></span>ῥηθέντος τοῦ τὴν ἔκφυσιν πεποιημένου ἐξ ἰνίου. τοῦτον
<span class="lb" data-page="18b.942" data-line="17" id="p18b.942.17"></span>ὅλον τὸν μῦν ἕνα χρὴ τίθεσθαι τῇ τε κινήσει καὶ τῇ
<span class="lb" data-page="18b.942" data-line="18" id="p18b.942.18"></span>χρείᾳ· καὶ γὰρ ἡ κίνησις αὐτοῦ λοξὴ καὶ ἡ χρεία τὴν κεφαλὴν 
<span class="pb" data-page="18b.943" id="p18b.943"></span>
<span class="lb" data-page="18b.943" data-line="1" id="p18b.943.1"></span>τοῦ ζώου περιάγει εἰς τὰ πρόσω, οὐχ ἕνα δὲ διά τε
<span class="lb" data-page="18b.943" data-line="2" id="p18b.943.2"></span>τὸ μὴ πάντη μένειν συνεχῆ καὶ διὰ τὸ τὰς ἐκφύσεις τε καὶ
<span class="lb" data-page="18b.943" data-line="3" id="p18b.943.3"></span>καταφύσεις οὐχ ὁμοίας ἁπάσας εὐθείας ἔχειν. αἵ τε γὰρ
<span class="lb" data-page="18b.943" data-line="4" id="p18b.943.4"></span>ἐκφύσεις αὐτοῦ δύο εἰσὶ, σαρκώδης μὲν ἡ ἐξ ἰνίου, νευρωδεστέρα
<span class="lb" data-page="18b.943" data-line="5" id="p18b.943.5"></span>δέ πως ἡ ὑπὸ τὸ οὖς. αἵ τε καταφύσεις, ὡς νῦν
<span class="lb" data-page="18b.943" data-line="6" id="p18b.943.6"></span>ἤδη λέλεκται, σαρκώδης μὲν ἡ εἰς τὴν κλεῖν καθήκουσα,
<span class="lb" data-page="18b.943" data-line="7" id="p18b.943.7"></span>νευρώδης δὲ ἡ ἐν τῷ στέρνῳ συμφυομένη. ἀλλὰ περὶ μὲν
<span class="lb" data-page="18b.943" data-line="8" id="p18b.943.8"></span>τούτων οὐ μεγάλα τοῖς ἀνατομικοῖς ἡμάρτηται. τὸ δὲ οἴεσθαι
<span class="lb" data-page="18b.943" data-line="9" id="p18b.943.9"></span>τῷ μήκει τῆς κλειδὸς ἐμφύεσθαι παντὶ τὴν ἀπ’ ἰνίου
<span class="lb" data-page="18b.943" data-line="10" id="p18b.943.10"></span>μοῖραν αὐτῶν, οὐ μικρόν τι περὶ τὸ φαινόμενον ἐσφαλμένον
<span class="lb" data-page="18b.943" data-line="11" id="p18b.943.11"></span>ἐστίν. εἴρηται δὲ ὑπὸ τοῦ Λύκου τοῦτο· τὸ καὶ ἄλλων
<span class="lb" data-page="18b.943" data-line="12" id="p18b.943.12"></span>τινῶν ἐνδόξων ἀνδρῶν. καίτοι γε οὐ μόνον ὅλην οὐ κατείληφε
<span class="lb" data-page="18b.943" data-line="13" id="p18b.943.13"></span>τὴν κλεῖν ὁ μῦς οὗτος, ἀλλ’ οὐδὲ τὸ ἥμισυ μέρος αὐτῆς.
<span class="lb" data-page="18b.943" data-line="14" id="p18b.943.14"></span>αὕτη μὲν οὖν ἡ συζυγία μεγάλων ἱκανῶς ἐστι μυῶν,
<span class="lb" data-page="18b.943" data-line="15" id="p18b.943.15"></span>ὥστε καὶ πρὸ τῆς ἀνατομῆς ἐπὶ πάντων ἀνθρώπων διαγινώσκεσθαι
<span class="lb" data-page="18b.943" data-line="16" id="p18b.943.16"></span>σαφῶς καὶ μάλιστα ἐπὶ τῶν γυμναστικῶν, οἱ δ’
<span class="lb" data-page="18b.943" data-line="17" id="p18b.943.17"></span>ὄπισθεν ἐξ ἰνίου πεφυκότες ἐλάττους τε πολὺ τούτων εἰσὶ 
<span class="pb" data-page="18b.944" id="p18b.944"></span>
<span class="lb" data-page="18b.944" data-line="1" id="p18b.944.1"></span>καὶ πάμπολλοι τὸν ἀριθμόν. ἔστι δὲ αὐτῶν, ὡς ἄν τις εἴποι,
<span class="lb" data-page="18b.944" data-line="2" id="p18b.944.2"></span>δύο γένη, τὸ μὲν ἕτερον κοινὸν τραχήλου καὶ κεφαλῆς,
<span class="lb" data-page="18b.944" data-line="3" id="p18b.944.3"></span>τὸ δὲ ἕτερον αὐτῆς μόνης τῆς κεφαλῆς. τὸ μὲν οὖν κοινὸν
<span class="lb" data-page="18b.944" data-line="4" id="p18b.944.4"></span>τραχήλου καὶ κεφαλῆς εἰς ὀκτώ που διαιρεῖται μῦς ἑκατέρωθεν
<span class="lb" data-page="18b.944" data-line="5" id="p18b.944.5"></span>τῆς ἀκάνθης τέσσαρας· ὧν ἡ μὲν πρώτη συζυγία
<span class="lb" data-page="18b.944" data-line="6" id="p18b.944.6"></span>πλατείας ἔχουσα τὰς κατ’ ἰνίον ἐκφύσεις στενοῦται κατιοῦσα
<span class="lb" data-page="18b.944" data-line="7" id="p18b.944.7"></span>καὶ γίνεται τὸ σχῆμα τῶν μυῶν ἑκατέρου τριγώνῳ παραπλήσιον
<span class="lb" data-page="18b.944" data-line="8" id="p18b.944.8"></span>ὀρθογωνίῳ βάσιν μὲν ἔχοντι τὴν ἐκ τῆς κεφαλῆς
<span class="lb" data-page="18b.944" data-line="9" id="p18b.944.9"></span>ἔκφυσιν, τὴν δ’ ἑτέραν μὲν τῶν ἐπὶ τὴν ὀρθὴν γωνίαν
<span class="lb" data-page="18b.944" data-line="10" id="p18b.944.10"></span>πλευρῶν αὐτῆς τῆς ῥάχεως τὴν ἄκανθαν, λοιπὴν δὲ τρίτην
<span class="lb" data-page="18b.944" data-line="11" id="p18b.944.11"></span>τὴν ταύτας ἐπιζευγνύουσαν, ὥστε ἐκ τῶν εἰρημένων
<span class="lb" data-page="18b.944" data-line="12" id="p18b.944.12"></span>εὔδηλον ὅτι λοξαὶ τούτων εἰσὶν ἶνες ἀπὸ τῶν πλαγίων τῆς
<span class="lb" data-page="18b.944" data-line="13" id="p18b.944.13"></span>κεφαλῆς ἐπιστρεφόμεναι πρὸς τοὐπίσω. οὗτοι μὲν οὖν οἱ
<span class="lb" data-page="18b.944" data-line="14" id="p18b.944.14"></span>μύες, ὥσπερ τινὲς πτύχες ἐπίκεινται τοῖς ἄλλοις. πεπλατυσμένοι
<span class="lb" data-page="18b.944" data-line="15" id="p18b.944.15"></span>καθ’ ἕτερον μέρος εἷς, ἀρθέντων δὲ αὐτῶν ἐνίοτε
<span class="lb" data-page="18b.944" data-line="16" id="p18b.944.16"></span>μὲν ἐναργῶς φαίνονται τρεῖς συζυγίαι μυῶν, ὡς τὸ πολὺ δὲ
<span class="lb" data-page="18b.944" data-line="17" id="p18b.944.17"></span>δύο· παρατεταμένη μὲν ἑτέρα παρὰ τὴν ἄκανθαν ἀτρέμα 
<span class="pb" data-page="18b.945" id="p18b.945"></span>
<span class="lb" data-page="18b.945" data-line="1" id="p18b.945.1"></span>πλατέων μυῶν λοξῶν ἀπ’ ἰνίου πρὸς τὰ πλάγια τῆς ῥάχεως
<span class="lb" data-page="18b.945" data-line="2" id="p18b.945.2"></span>φερομένων, ἡ δ’ ἑτέρα στρογγύλων ὑπεναντίως ἐκείνοις ἐχόντων
<span class="lb" data-page="18b.945" data-line="3" id="p18b.945.3"></span>τὰς ἶνας ἐκ τῶν πλαγίων μερῶν τῆς κεφαλῆς, ὅθεν περ
<span class="lb" data-page="18b.945" data-line="4" id="p18b.945.4"></span>καὶ τὴν ἔκφυσιν ἔχουσιν ἐπὶ τὴν ἄκανθαν φερομένην. ἐπειδὰν
<span class="lb" data-page="18b.945" data-line="5" id="p18b.945.5"></span>δὲ τρεῖς συζυγίαι φαίνωνται, μία μὲν αὐτῶν περὶ τὴν
<span class="lb" data-page="18b.945" data-line="6" id="p18b.945.6"></span>ῥάχιν ἐκτέταται, ἡ δὲ ἄλλη παρὰ τὰς πλαγίας ἀποφύσεις, ἡ
<span class="lb" data-page="18b.945" data-line="7" id="p18b.945.7"></span>δὲ λοιπὴ ἀμφοῖν περιτέτακται μέση. πολλάκις δὲ καὶ πάσας
<span class="lb" data-page="18b.945" data-line="8" id="p18b.945.8"></span>τὰς ἶνας ἁπασῶν τῶν ἐκφύσεων ἰδεῖν ἐστιν ἀπὸ τῶν ὀπίσω
<span class="lb" data-page="18b.945" data-line="9" id="p18b.945.9"></span>μερῶν εἰς τὰ πρόσω λοξῶς φερομένας, ὡς τελευτᾷν, ἁπάσας
<span class="lb" data-page="18b.945" data-line="10" id="p18b.945.10"></span>κατ’ ἐκεῖνο τὸ μέρος τῶν σπονδύλων, ἵνα πέρ εἰσιν αὐτῶν αἱ
<span class="lb" data-page="18b.945" data-line="11" id="p18b.945.11"></span>ἀποφύσεις αἱ πλάγιαι, ἀφελόντι δὲ αὐτὰς ἀκριβῶς ἤδη καταφαίνονται
<span class="lb" data-page="18b.945" data-line="12" id="p18b.945.12"></span>αἱ περὶ τὴν διάρθρωσιν τῆς κεφαλῆς. εἰσὶ
<span class="lb" data-page="18b.945" data-line="13" id="p18b.945.13"></span>δὲ ἐνταῦθα τέσσαρες μύες μικροὶ καθ’ ἑκάτερον μέρος·
<span class="lb" data-page="18b.945" data-line="14" id="p18b.945.14"></span>δύο μὲν ἐκ τοῦ τῆς κεφαλῆς ὀστοῦ τὴν ἔκφυσιν ἔχοντες ἐκ
<span class="lb" data-page="18b.945" data-line="15" id="p18b.945.15"></span>κοινῆς ἀρχῆς κατὰ τὸ τοῦ ἰνίου πέρας ἁπτόμενοι τῆς διαρθρώσεως.
<span class="lb" data-page="18b.945" data-line="16" id="p18b.945.16"></span>καθήκει δὲ ὁ μὲν εὐρωστότερος. αὐτῶν εἰς τὴν 
<span class="pb" data-page="18b.946" id="p18b.946"></span>
<span class="lb" data-page="18b.946" data-line="1" id="p18b.946.1"></span>ὀπισθίαν ἀπόφυσιν τοῦ δευτέρου σπονδύλου στενούμενος κατὰ
<span class="lb" data-page="18b.946" data-line="2" id="p18b.946.2"></span>τὴν ἔκφυσιν, ὁ δὲ ἕτερος λοξὸς εἰς τὴν πλαγίαν τοῦ πρώτου,
<span class="lb" data-page="18b.946" data-line="3" id="p18b.946.3"></span>τρίτος δὲ ἄλλος μῦς ἐπιζεύγνυσι ἀμφοτέρους ἀπὸ τῆς
<span class="lb" data-page="18b.946" data-line="4" id="p18b.946.4"></span>τοῦ πρώτου σπονδύλου πλαγίας ἀποφύσεως ἐπὶ τὴν ὄπισθεν
<span class="lb" data-page="18b.946" data-line="5" id="p18b.946.5"></span>ἀφικνούμενος τοῦ δευτέρου, καταφύεται δὲ οὗτος μὲν εἰς τὰ
<span class="lb" data-page="18b.946" data-line="6" id="p18b.946.6"></span>πλάγια τῆς ἐκφύσεως, ὁ δὲ ἕτερος ὁ πρῶτος λεχθεὶς εἰς
<span class="lb" data-page="18b.946" data-line="7" id="p18b.946.7"></span>αὐτὸ τὸ ὑψηλὸν, ὅπερ ἄκανθαν ὀνομάζουσιν, ὑπόκειται δὲ
<span class="lb" data-page="18b.946" data-line="8" id="p18b.946.8"></span>τούτῳ μῦς ἕτερος μικρὸς ἐκ τοῦ τῆς κεφαλῆς ἰνίου καταφυόμενος
<span class="lb" data-page="18b.946" data-line="9" id="p18b.946.9"></span>εἰς τὸν πρῶτον σπόνδυλον. ἡ δὲ ἐνέργεια τῶν
<span class="lb" data-page="18b.946" data-line="10" id="p18b.946.10"></span>μὲν ὑστάτων εἰρημένων μυῶν τούτων τῶν μικρῶν ὀκτὼ
<span class="lb" data-page="18b.946" data-line="11" id="p18b.946.11"></span>τὸν ἀριθμὸν ὄντων ἡ περὶ τὴν διάρθρωσιν μόνην κίνησις
<span class="lb" data-page="18b.946" data-line="12" id="p18b.946.12"></span>τῆς κεφαλῆς, τῶν δὲ ἐπικειμένων αὐτοῖς ἅμα τῷ τραχήλῳ
<span class="lb" data-page="18b.946" data-line="13" id="p18b.946.13"></span>παντὶ τὴν κεφαλήν. ἀνανεύουσι μὲν οὖν ἐπ’ εὐθείας μόνην
<span class="lb" data-page="18b.946" data-line="14" id="p18b.946.14"></span>τὴν κεφαλὴν οἱ καθήκοντες ὄρθιοι μύες εἴς τε τὸν πρῶτον
<span class="lb" data-page="18b.946" data-line="15" id="p18b.946.15"></span>καὶ τὸν δεύτερον σπόνδυλον, μετὰ δὲ βραχείας ἐγκλίσεως, οἱ
<span class="lb" data-page="18b.946" data-line="16" id="p18b.946.16"></span>λοιποὶ τέσσαρες οἱ μὲν ἐκ τῆς κεφαλῆς ἐκπεφυκότες ἀτρέμα
<span class="lb" data-page="18b.946" data-line="17" id="p18b.946.17"></span>λοξὴν ἀπάγοντες εἰς τὸ πλάγιον. οἱ λοιποὶ δὲ δύο συνεργοῦντές 
<span class="pb" data-page="18b.947" id="p18b.947"></span>
<span class="lb" data-page="18b.947" data-line="1" id="p18b.947.1"></span>τε κατὰ τὴν γινομένην ἐκ ταύτης τῆς κινήσεως
<span class="lb" data-page="18b.947" data-line="2" id="p18b.947.2"></span>τοῖς ἀντιτεταγμένοις μυσὶν ἀνάτασιν λοξὴν ἐπὶ τὴν κεφαλὴν
<span class="lb" data-page="18b.947" data-line="3" id="p18b.947.3"></span>ἅμα τοῖς συνέχουσι μορίοις τοῦ πρώτου σπονδύλου πρὸς τὸ
<span class="lb" data-page="18b.947" data-line="4" id="p18b.947.4"></span>κατὰ φύσιν ἐπανάγοντες. πρόδηλον δὲ ὅτι καθ’ ἕνα μὲν
<span class="lb" data-page="18b.947" data-line="5" id="p18b.947.5"></span>ἕκαστον μῦν αἱ κινήσεις αὗται γίνονται αἱ λοξαὶ, συναμφοτέρου
<span class="lb" data-page="18b.947" data-line="6" id="p18b.947.6"></span>δὲ καθ’ ἑκάστην συζυγίαν ἐνεργήσαντος εὐθεῖα κίνησις
<span class="lb" data-page="18b.947" data-line="7" id="p18b.947.7"></span>ἀποτελεῖται μία. οὕτω δὲ καὶ ἐπὶ τῶν ἐπικειμένων
<span class="lb" data-page="18b.947" data-line="8" id="p18b.947.8"></span>αὐτοῖς μυῶν τῶν ὅλον τὸν τράχηλον κατειληφότων οἱ μὲν
<span class="lb" data-page="18b.947" data-line="9" id="p18b.947.9"></span>λοξοὶ λοξὴν ἀνανεύουσιν, οἱ δὲ εὐθεῖς εὐθεῖαν ἐργάζονται.
<span class="lb" data-page="18b.947" data-line="10" id="p18b.947.10"></span>ἐσφαλμένοι δέ εἰσι καὶ περὶ τούτους ἀνατομικοὶ μήτε
<span class="lb" data-page="18b.947" data-line="11" id="p18b.947.11"></span>τὸν ἀριθμὸν αὐτῶν ἀκριβῶς μήτε τὴν θέσιν μήτε τὴν ἐνέργειαν
<span class="lb" data-page="18b.947" data-line="12" id="p18b.947.12"></span>μήτε τὴν χρείαν μήτε τὸ σχῆμα γράψαντες. ἄλλοι δὲ
<span class="lb" data-page="18b.947" data-line="13" id="p18b.947.13"></span>ἐκ τῶν πρόσω δύο μύες εἰσὶ τῶν κινούντων ἅμα τῷ τραχήλῳ
<span class="lb" data-page="18b.947" data-line="14" id="p18b.947.14"></span>τὴν κεφαλήν· εὔρωστοί τε καὶ μακροὶ προβαίνουσι δὲ
<span class="lb" data-page="18b.947" data-line="15" id="p18b.947.15"></span>ἄχρι τοῦ πέμπτου τῶν κατὰ τὸν θώρακα σπονδύλων, ἐπιτεταμένοι
<span class="lb" data-page="18b.947" data-line="16" id="p18b.947.16"></span>μὲν ἅπασι τοῖς κατὰ τὸν αὐχένα σπονδύλοις ἐκ
<span class="lb" data-page="18b.947" data-line="17" id="p18b.947.17"></span>τῶν ἔμπροσθεν μερῶν, ὑποβεβλημένοι δὲ τῷ στομάχῳ. ἡ 
<span class="pb" data-page="18b.948" id="p18b.948"></span>
<span class="lb" data-page="18b.948" data-line="1" id="p18b.948.1"></span>δὲ ἔκφυσις τούτων ἐκ τῶν κάτω μερῶν ἐστι τῆς κεφαλῆς,
<span class="lb" data-page="18b.948" data-line="2" id="p18b.948.2"></span>σαρκώδης τε οὖσα καὶ κατειληφυῖα τὸ μεταξὺ τῆς τε διαρθρώσεως
<span class="lb" data-page="18b.948" data-line="3" id="p18b.948.3"></span>αὐτῆς καὶ τοῦ κάτω πέρατος τῆς λαμβδοειδοῦς
<span class="lb" data-page="18b.948" data-line="4" id="p18b.948.4"></span>ῥαφῆς. κάμπτουσι δὲ οἱ δύο μύες οὗτοι σὺν τῷ τραχήλῳ
<span class="lb" data-page="18b.948" data-line="5" id="p18b.948.5"></span>τὴν κεφαλὴν, ἐπειδὰν ἐνεργήσωσιν ὅλοι, τὸ δὲ ἄνω μέρος
<span class="lb" data-page="18b.948" data-line="6" id="p18b.948.6"></span>αὐτῶν ὅσον ἀπὸ τῆς κεφαλῆς εἰς τὸν πρῶτόν τε καὶ δεύτερον
<span class="lb" data-page="18b.948" data-line="7" id="p18b.948.7"></span>ἐμφύεται σπόνδυλον αὐτὴν μόνην ἐπινεύει τὴν κεφαλὴν
<span class="lb" data-page="18b.948" data-line="8" id="p18b.948.8"></span>ἰδίαν ἔσθ’ ὅτε σαφῆ περιγραφὴν ἔχον ἀνάλογον τοῖς ὄπισθεν
<span class="lb" data-page="18b.948" data-line="9" id="p18b.948.9"></span>μυσὶ τοῖς μικροῖς. εἰσὶ δὲ κἀκ τῶν πλαγίων μερῶν
<span class="lb" data-page="18b.948" data-line="10" id="p18b.948.10"></span>περὶ τὸ τῆς κεφαλῆς ἄρθρον ἄλλαι δύο συζυγίαι μυῶν μικρῶν·
<span class="lb" data-page="18b.948" data-line="11" id="p18b.948.11"></span>ἡ μὲν ἑτέρα συνάπτουσα τῇ κεφαλῇ τὸν πρῶτον
<span class="lb" data-page="18b.948" data-line="12" id="p18b.948.12"></span>σπόνδυλον, ἡ δ’ ἑτέρα τούτῳ τὸν δεύτερον. οὐκ ἀεὶ σαφὴς
<span class="lb" data-page="18b.948" data-line="13" id="p18b.948.13"></span>ἡ ἐνέργεια δὲ τούτων ἐστὶν, εἰς τὸ πλάγιον δὲ ἐπινεύειν
<span class="lb" data-page="18b.948" data-line="14" id="p18b.948.14"></span>αὐτὰς μόνον τὰς κατὰ τοὺς πρώτους σπονδύλους διαρθρώσεις.
<span class="lb" data-page="18b.948" data-line="15" id="p18b.948.15"></span>τούτων ἁπάντων τῶν μυῶν ὅσοι τὴν διάρθρωσιν
<span class="lb" data-page="18b.948" data-line="16" id="p18b.948.16"></span>ἐστεφανώκασι τῆς κεφαλῆς, ὥσπερ ὁρᾷς ἐν κύκλῳ περικείμενος
<span class="lb" data-page="18b.948" data-line="17" id="p18b.948.17"></span>ἄλλος ἄλλην ἐνέργειαν πεπίστευται, δύο μόνους οἶδεν 
<span class="pb" data-page="18b.949" id="p18b.949"></span>
<span class="lb" data-page="18b.949" data-line="1" id="p18b.949.1"></span>ὁ Λύκος. ἀγνοῶν δὲ τοὺς ἄλλους ἅπαντας, ὥσπερ καὶ τοὺς
<span class="lb" data-page="18b.949" data-line="2" id="p18b.949.2"></span>ὄπισθεν ὀκτὼ τοῦ ἰνίου, οὓς κοινοὺς ἔφαμεν εἶναι τραχήλου
<span class="lb" data-page="18b.949" data-line="3" id="p18b.949.3"></span>καὶ κεφαλῆς· ἀλλὰ τούτους μὲν οὐκ ἠδυνήθη διαχωρίσαι
<span class="lb" data-page="18b.949" data-line="4" id="p18b.949.4"></span>τῶν ῥαχιτῶν, τοὺς λοιποὺς δὲ ὑπὸ τούτους κατακεκρυμμένους
<span class="lb" data-page="18b.949" data-line="5" id="p18b.949.5"></span>εἰκότως οὐκ ἔγνω.
</p>
</section>
<section id="s12" title="Chapter 12">
<p>
Περὶ τῶν τῆς τραχείας ἀρτηρίας μυῶν.
</p>
<p>
<span class="lb" data-page="18b.949" data-line="6" id="p18b.949.6"></span>Τῆς τραχείας ἀρτηρίας τέσσαρές εἰσιν ἴδιοι μύες, συστέλλοντές
<span class="lb" data-page="18b.949" data-line="7" id="p18b.949.7"></span>τε καὶ στενοῦντες αὐτὴν, ἐπειδὰν ταθῶσιν ἀντισπῶντες
<span class="lb" data-page="18b.949" data-line="8" id="p18b.949.8"></span>καὶ τὸ ἰοειδὲς ὀστοῦν καὶ τὸν λάρυγγα. ἄρχονται
<span class="lb" data-page="18b.949" data-line="9" id="p18b.949.9"></span>δὲ αὐτῶν οἱ μὲν μείζους ἐκ τοῦ κάτω πέρατος τῆς εὐθείας
<span class="lb" data-page="18b.949" data-line="10" id="p18b.949.10"></span>γραμμῆς τοῦ ἰοειδοῦς, εἶτα κατὰ τὸ μῆκος ὅλης τῆς ἀρτηρίας
<span class="lb" data-page="18b.949" data-line="11" id="p18b.949.11"></span>ἐνεχθέντες ἐμφύονται τῷ στέρνῳ κατὰ τὰ ἔνδον μέρη.
<span class="lb" data-page="18b.949" data-line="12" id="p18b.949.12"></span>δόξειαν δ’ ἄν σοί ποτε καὶ διφυεῖς ὑπάρχειν οἱ δύο μύες
<span class="lb" data-page="18b.949" data-line="13" id="p18b.949.13"></span>οὗτοι· ἄλλοι δὲ δύο ἀπὸ τῶν πλαγίων περιλαμβάνονται καὶ
<span class="lb" data-page="18b.949" data-line="14" id="p18b.949.14"></span>κάτω μερῶν ἐκφυόμενοι τοῦ θυρεοειδοῦς χόνδρου τελευτῶσι
<span class="lb" data-page="18b.949" data-line="15" id="p18b.949.15"></span>καὶ οὗτοι πρὸς τὸ στέρνον ἐκ τῶν πλαγίων περιλαμβάνοντες 
<span class="pb" data-page="18b.950" id="p18b.950"></span>
<span class="lb" data-page="18b.950" data-line="1" id="p18b.950.1"></span>τὴν ἀρτηρίαν, μεμνημένων ἡμῶν ὡς ἐπὶ τῶν πιθήκων
<span class="lb" data-page="18b.950" data-line="2" id="p18b.950.2"></span>ἅπαντα λέγεται ταῦτα. περὶ δὲ τῆς τῶν ἄλλων ζώων πρὸς
<span class="lb" data-page="18b.950" data-line="3" id="p18b.950.3"></span>τούτους διαφορᾶς ἐν ταῖς ἀνατομικαῖς ἐγχειρήσεσι λέγεται.
</p>
</section>
<section id="s13" title="Chapter 13">
<p>
Περὶ τῶν τοῦ λάρυγγος ἰδίων μυῶν.
</p>
<p>
<span class="lb" data-page="18b.950" data-line="4" id="p18b.950.4"></span>Δύο μὲν ἐπὶ τοῖς προσθίοις μέρεσι τοῦ χόνδρου τοῦ
<span class="lb" data-page="18b.950" data-line="5" id="p18b.950.5"></span>θυρεοειδοῦς, ὁ μὲν ἐκ τῶν δεξιῶν, ὁ δὲ ἐκ τῶν ἀριστερῶν
<span class="lb" data-page="18b.950" data-line="6" id="p18b.950.6"></span>ὄρθιοι κατὰ τὸ μῆκος ἐπίκεινται πεφυκότες ἐκ τῶν ταπεινῶν
<span class="lb" data-page="18b.950" data-line="7" id="p18b.950.7"></span>μερῶν τοῦ λαμβδοειδοῦς. ἀνασπῶσι δὲ οὗτοι πρός τε
<span class="lb" data-page="18b.950" data-line="8" id="p18b.950.8"></span>τὸ ἄνω καὶ πρόσω τὸν χόνδρον, ἕτεροι δὲ δύο μύες ἀπὸ
<span class="lb" data-page="18b.950" data-line="9" id="p18b.950.9"></span>τῶν ὀπίσω περάτων τοῦ θυρεοειδοῦς χόνδρου καθ’ ἑκάτερον
<span class="lb" data-page="18b.950" data-line="10" id="p18b.950.10"></span>εἷς ἐκφυόμενος καταφύονται τῷ στομάχῳ σφιγκτήρων
<span class="lb" data-page="18b.950" data-line="11" id="p18b.950.11"></span>τρόπον περιλαμβάνοντες αὐτὸν. συνάγειν οὗτοι καὶ προστέλλειν
<span class="lb" data-page="18b.950" data-line="12" id="p18b.950.12"></span>πεφύκασι τὸν χόνδρον. ἄλλοι δὲ δύο διφυεῖς τὰ πέρατα
<span class="lb" data-page="18b.950" data-line="13" id="p18b.950.13"></span>τοῦ πρώτου καὶ δευτέρου χόνδρου συνάπτουσί τε καὶ συνάγουσι
<span class="lb" data-page="18b.950" data-line="14" id="p18b.950.14"></span>καὶ μετὰ τούτους ἄλλοι τέσσαρες ἐκ τοῦ δευτέρου 
<span class="pb" data-page="18b.951" id="p18b.951"></span>
<span class="lb" data-page="18b.951" data-line="1" id="p18b.951.1"></span>χόνδρου διήκοντες εἰς τὸν τρίτον· οἱ μὲν εἰς τοὐπίσω διαστέλλουσι
<span class="lb" data-page="18b.951" data-line="2" id="p18b.951.2"></span>τὴν διάρθρωσιν, οἱ δὲ εἰς τὰ πλάγια τὸ ἄνω πέρας
<span class="lb" data-page="18b.951" data-line="3" id="p18b.951.3"></span>ἀνοίγοντες τοῦ λάρυγγος· καὶ μετ’ αὐτοὺς ἄλλοι δύο
<span class="lb" data-page="18b.951" data-line="4" id="p18b.951.4"></span>μὴ φαινόμενοι πρὶν διοιχθῆναι τὸν λάρυγγα συνάπτουσι τὸν
<span class="lb" data-page="18b.951" data-line="5" id="p18b.951.5"></span>θυρεοειδῆ χόνδρον, τῷ μὲν ἀρυταινοειδεῖ διὰ παντὸς, οὐ
<span class="lb" data-page="18b.951" data-line="6" id="p18b.951.6"></span>διὰ παντός δὲ τῷ λοιπῷ τῷ ἀνωνύμῳ ἀντικειμένην οἱ μύες
<span class="lb" data-page="18b.951" data-line="7" id="p18b.951.7"></span>οὗτοι τὴν ἐνέργειαν ἔχουσι τοῖς προειρημένοις τέσσαρσι,
<span class="lb" data-page="18b.951" data-line="8" id="p18b.951.8"></span>στενοῦντες ἀκριβῶς ἅμα τοῖς εἰρημένοις δύο συμφυέσι τὸ
<span class="lb" data-page="18b.951" data-line="9" id="p18b.951.9"></span>κάτω πέρας τοῦ λάρυγγος. ἔστι δὲ καὶ περὶ τῇ βάσει τοῦ
<span class="lb" data-page="18b.951" data-line="10" id="p18b.951.10"></span>τρίτου χόνδρου μῦς διφυὴς ἢ δύο συμφυεῖς ἢ ὡς ἂν ἐθέλῃς
<span class="lb" data-page="18b.951" data-line="11" id="p18b.951.11"></span>ὀνομάζειν, οὐκ ἐν ἅπασι τοῖς ζώοις ὑπάρχοντες, ἀλλ’ ἐνίοις
<span class="lb" data-page="18b.951" data-line="12" id="p18b.951.12"></span>τισὶ συνάγοντες τὸν χόνδρον καὶ κλείοντες τὸν λάρυγγα.
<span class="lb" data-page="18b.951" data-line="13" id="p18b.951.13"></span>πεπλάνηνται δ’ οὐ σμικρὰ περὶ πολλοὺς τῶν εἰρημένων μυῶν
<span class="lb" data-page="18b.951" data-line="14" id="p18b.951.14"></span>οἱ ἀνατομικοί.
</p>
</section>
<section id="s14" title="Chapter 14">
<p>
Περὶ τῶν ἐν ἄκρᾳ τῇ χειρὶ μυῶν.
</p>
<p>
<span class="lb" data-page="18b.951" data-line="15" id="p18b.951.15"></span>Διττὰ μὲν γένη μυῶν ἐστιν ἐν ἄκρᾳ τῇ χειρὶ κατὰ τὰ
<span class="lb" data-page="18b.951" data-line="16" id="p18b.951.16"></span>ἔνδον αὐτῆς μέρη· μικροὶ μὲν πάντες ἐξ ἀνάγκης, ἀλλήλων 
<span class="pb" data-page="18b.952" id="p18b.952"></span>
<span class="lb" data-page="18b.952" data-line="1" id="p18b.952.1"></span>δὲ οὐκ ὀλίγον διαφέροντες, τά τε ἄλλα καὶ κατὰ τὸ μέγεθος.
<span class="lb" data-page="18b.952" data-line="2" id="p18b.952.2"></span>πέντε μὲν οὖν εἰσιν οἱ τῶν λοξῶν κινήσεων ἐπὶ τὸ
<span class="lb" data-page="18b.952" data-line="3" id="p18b.952.3"></span>ἔσω τε καὶ ἄνω κινοῦντες τοὺς δακτύλους, εἷς καθ’ ἕκαστον.
<span class="lb" data-page="18b.952" data-line="4" id="p18b.952.4"></span>ἕκτος δὲ ὁ τὸν ἀντίχειρα καλούμενον τὸν μέγαν προσάγων
<span class="lb" data-page="18b.952" data-line="5" id="p18b.952.5"></span>τῷ λιχανῷ. ὁ δὲ ἕβδομος ἀπάγει μέχρι πλείστου τὸν μικρὸν
<span class="lb" data-page="18b.952" data-line="6" id="p18b.952.6"></span>δάκτυλον ἀπὸ τῶν ἄλλων. τῶν μὲν οὖν ἐπὶ τὰ ἄνω
<span class="lb" data-page="18b.952" data-line="7" id="p18b.952.7"></span>καὶ ἔσω ὅλους τοὺς δακτύλους ἐκκλινόντων οἱ τέσσαρες μὲν
<span class="lb" data-page="18b.952" data-line="8" id="p18b.952.8"></span>ἐκ τῶν περιεχόντων ἀμφιεσμάτων τοὺς τένοντας, οἱ τὸ πρῶτόν
<span class="lb" data-page="18b.952" data-line="9" id="p18b.952.9"></span>τε καὶ τρίτον ἄρθρον ἐλέχθησαν κάμπτειν ἀρχόμενοι,
<span class="lb" data-page="18b.952" data-line="10" id="p18b.952.10"></span>τελευτῶσιν εἰς λεπτὸν τένοντα μετρίως στρογγύλον ὅλῳ τῷ
<span class="lb" data-page="18b.952" data-line="11" id="p18b.952.11"></span>πλαγίῳ μέρει καθ’ ἕκαστον δάκτυλον παραπεφυκότες, δι’
<span class="lb" data-page="18b.952" data-line="12" id="p18b.952.12"></span>οὗ δὴ κινοῦσιν αὐτοὺς τὴν εἰρημένην κίνησιν. ὁ δὲ πέμπτος
<span class="lb" data-page="18b.952" data-line="13" id="p18b.952.13"></span>ὁ τὸν μέγαν δάκτυλον ἀπάγων ἐπὶ πλεῖστον τοῦ λιχανοῦ
<span class="lb" data-page="18b.952" data-line="14" id="p18b.952.14"></span>τὴν κεφαλὴν ἀνηρτημένην ἔχων πρὸς τὸ πρῶτον ὀστοῦν τοῦ
<span class="lb" data-page="18b.952" data-line="15" id="p18b.952.15"></span>καρποῦ. τελευτήσας δὲ εἰς τένοντα ὁμοίως καὶ αὐτὸς τοῖς
<span class="lb" data-page="18b.952" data-line="16" id="p18b.952.16"></span>ἄλλοις λεπτὸν ὁμοίως καταφύεται τῷ μεγάλῳ δακτύλῳ καὶ
<span class="lb" data-page="18b.952" data-line="17" id="p18b.952.17"></span>τὴν αὐτὴν ἐργάζεται κίνησιν. ὁ δὲ προσάγων αὐτὸν τῷ 
<span class="pb" data-page="18b.953" id="p18b.953"></span>
<span class="lb" data-page="18b.953" data-line="1" id="p18b.953.1"></span>λιχανῷ τὴν ἐναντίαν ἔχων κίνησιν, τῷ δὲ λοξῷ ἴσως ἕλκει
<span class="lb" data-page="18b.953" data-line="2" id="p18b.953.2"></span>τὸν δάκτυλον ἐπὶ τὴν ἑαυτοῦ κεφαλὴν ἀνηρτημένην. εἰς τὸ
<span class="lb" data-page="18b.953" data-line="3" id="p18b.953.3"></span>πρὸ τοῦ μέσου δακτύλου μετακάρπιον. ὁμογενῆ δὲ τούτῳ
<span class="lb" data-page="18b.953" data-line="4" id="p18b.953.4"></span>κίνησιν ἔχει μῦς ἄλλος, ἐκφυόμενος μὲν ἐκ τοῦ πρώτου τῶν
<span class="lb" data-page="18b.953" data-line="5" id="p18b.953.5"></span>κατὰ τὸν καρπὸν ὀστῶν τοῦ ταπεινοῦ τὴν θέσιν, καταφυόμενος
<span class="lb" data-page="18b.953" data-line="6" id="p18b.953.6"></span>δὲ εἰς τὰ κάτω τοῦ μικροῦ δακτύλου κατὰ φύσιν ἐσχηματισμένης
<span class="lb" data-page="18b.953" data-line="7" id="p18b.953.7"></span>δηλονότι τῆς χειρὸς ἀπάγων αὐτὸν ἐπὶ πλεῖστον
<span class="lb" data-page="18b.953" data-line="8" id="p18b.953.8"></span>τοῦ παραμέσου· καὶ τοίνυν εἰκότως οὕτως καὶ τὸν μέγιστον
<span class="lb" data-page="18b.953" data-line="9" id="p18b.953.9"></span>ἀπάγων τοῦ λιχανοῦ μείζονές εἰσι πολὺ τῶν ἄλλων πέντε
<span class="lb" data-page="18b.953" data-line="10" id="p18b.953.10"></span>μυῶν ἀνηρτῆσθαι δεηθέντες εἰς τὸν καρπὸν ἕνεκεν τῆς ἐπὶ
<span class="lb" data-page="18b.953" data-line="11" id="p18b.953.11"></span>πολὺ κινήσεως. ἀρθέντων δ’ αὐτῶν ἅμα τοῖς τένουσιν ἅλλοι
<span class="lb" data-page="18b.953" data-line="12" id="p18b.953.12"></span>μύες ἐν τῷ μετακαρπίῳ κείμενοι φανοῦνταί σοι τοῖς τε
<span class="lb" data-page="18b.953" data-line="13" id="p18b.953.13"></span>ἀνατομικοῖς ἀγνοηθέντες ἅπασι, κἀμοὶ δὲ μέχρι πολλοῦ, τὴν
<span class="lb" data-page="18b.953" data-line="14" id="p18b.953.14"></span>δ’ ἔκφυσιν ἔχοντες ἐκ τοῦ περιλαμβάνοντος συνδέσμου τὰ
<span class="lb" data-page="18b.953" data-line="15" id="p18b.953.15"></span>κατὰ τὸν καρπὸν ὀστᾶ· κατ’ ἐκεῖνο μάλιστα τὸ μέρος ἔνθα
<span class="lb" data-page="18b.953" data-line="16" id="p18b.953.16"></span>παύεται μὲν ὁ καρπὸς, ἄρχεται δὲ τὸ μετακάρπιον. ἐντεῦθεν
<span class="lb" data-page="18b.953" data-line="17" id="p18b.953.17"></span>δ’ ὁρμώμενοι πρὸς τὴν πρώτην διάρθρωσιν ἥκουσιν 
<span class="pb" data-page="18b.954" id="p18b.954"></span>
<span class="lb" data-page="18b.954" data-line="1" id="p18b.954.1"></span>ἑκάστου δακτύλου δύο καθ’ ἕκαστον ὄντες, ἐμφυόμενοί τε
<span class="lb" data-page="18b.954" data-line="2" id="p18b.954.2"></span>τῆς μέσης χώρας ἑκατέρωθεν, ὡς ἐπιλαμβάνειν τι καὶ τοῦ
<span class="lb" data-page="18b.954" data-line="3" id="p18b.954.3"></span>πλαγίου· καὶ διὰ τοῦτό γε αὐτὸ μετὰ παρεγκλίσεως τῆς εἰς
<span class="lb" data-page="18b.954" data-line="4" id="p18b.954.4"></span>τὸ πλάγιον ἑκάστου τῶν δακτύλων κάμπτουσι τὸ πρῶτον
<span class="lb" data-page="18b.954" data-line="5" id="p18b.954.5"></span>ἄρθρον, ὃ καὶ διὰ τοῦ περιέχοντος συνδέσμου τοὺς μεγάλους
<span class="lb" data-page="18b.954" data-line="6" id="p18b.954.6"></span>τένοντας ἔφην κάμπτεσθαι. κατὰ δὲ τὸν μέγαν δάκτυλον
<span class="lb" data-page="18b.954" data-line="7" id="p18b.954.7"></span>οὐκ ἴσος γ’ ἔστιν ὁ τῶν εἰρημένων μυῶν ἀριθμὸς τοῦ τὸν
<span class="lb" data-page="18b.954" data-line="8" id="p18b.954.8"></span>μέγαν δάκτυλον ἐπὶ πλεῖστον ἀπάγοντος τῶν ἄλλων· εἷς μὲν
<span class="lb" data-page="18b.954" data-line="9" id="p18b.954.9"></span>γάρ ἐστι μακρότερος καὶ καταφύεται τῷ δακτύλῳ, πλησίον
<span class="lb" data-page="18b.954" data-line="10" id="p18b.954.10"></span>τῆς δευτέρας διαρθρώσεως, οὐ πάνυ μὲν ἐκείνην σαφῶς κινῶν,
<span class="lb" data-page="18b.954" data-line="11" id="p18b.954.11"></span>τὴν πρώτην δὲ μᾶλλον. οἱ δ’ ἐφεξῆς αὐτοῦ δύο τὴν
<span class="lb" data-page="18b.954" data-line="12" id="p18b.954.12"></span>δευτέραν κάμπτουσι διάρθρωσιν, ὁ μὲν τοῦ προειρημένου
<span class="lb" data-page="18b.954" data-line="13" id="p18b.954.13"></span>τοῦ μείζονος ψαύων ἄνω ῥέπειν τὴν καμπτὴν ποιούμενος,
<span class="lb" data-page="18b.954" data-line="14" id="p18b.954.14"></span>ὁ δὲ μετ’ αὐτὸν ἐκκλίνων ἀτρέμα εἰς τὸ πλάγιον. ἁπάντων
<span class="lb" data-page="18b.954" data-line="15" id="p18b.954.15"></span>δὲ τῶν εἰρημένων ἕνδεκα μυῶν τῶνδε κοινόν ἐστιν ἔργον 
<span class="pb" data-page="18b.955" id="p18b.955"></span>
<span class="lb" data-page="18b.955" data-line="1" id="p18b.955.1"></span>τὴν πρὸς τὸν καρπὸν συνάρθρωσιν ἑκάστου τῶν κατὰ τὸ
<span class="lb" data-page="18b.955" data-line="2" id="p18b.955.2"></span>μετακάρπιον ὀστῶν κάμπτειν τοσοῦτον, ὅσον ἑκάστῃ πέφυκε
<span class="lb" data-page="18b.955" data-line="3" id="p18b.955.3"></span>κάμπτεσθαι. βραχύτατον δὲ τοῦτό ἐστι· συνήρθρωται γὰρ
<span class="lb" data-page="18b.955" data-line="4" id="p18b.955.4"></span>ἀλλήλοις τὰ κατὰ τοῦτο τὸ μέρος ὀστᾶ, καὶ οὐ καθάπερ τὰ
<span class="lb" data-page="18b.955" data-line="5" id="p18b.955.5"></span>τῶν δακτύλων διήρθρωται· διὰ τοῦτο δὲ καὶ ἡ τοῦ μεγάλου
<span class="lb" data-page="18b.955" data-line="6" id="p18b.955.6"></span>δακτύλου διάρθρωσις πρώτη ἐναργῆ τὴν κίνησιν ἔχειν.
<span class="lb" data-page="18b.955" data-line="7" id="p18b.955.7"></span>λεληθυῖαν δὲ καὶ τελέως ἀμυδρὰν ἡ τῶν τοῦ μετακάρπου
<span class="lb" data-page="18b.955" data-line="8" id="p18b.955.8"></span>πρὸς τὸν καρπὸν, ἐνίοτε μέντοι κατὰ τὸν μέγαν δάκτυλον
<span class="lb" data-page="18b.955" data-line="9" id="p18b.955.9"></span>οἱ δύο μόνοι φαίνονται μύες, ὁμοίως ἔχοντες τοῖς ἐπὶ τῶν
<span class="lb" data-page="18b.955" data-line="10" id="p18b.955.10"></span>ἄλλων. κἀκεῖνοι δὲ πολλάκις ἀλλήλοις δέ οὕτως εἰσὶ συμφυεῖς,
<span class="lb" data-page="18b.955" data-line="11" id="p18b.955.11"></span>ὡς ἕνα φαίνεσθαι καθ’ ἕκαστον δάκτυλον.
</p>
</section>
<section id="s15" title="Chapter 15">
<p>
Περὶ τῶν ὑπὸ ταῖς κλεισὶ μυῶν.
</p>
<p>
<span class="lb" data-page="18b.955" data-line="12" id="p18b.955.12"></span>Ὑφ’ ἑκατέρᾳ κλειδὶ μῦς ὑπόκειται μηδὲ φανῆναι σαφῶς
<span class="lb" data-page="18b.955" data-line="13" id="p18b.955.13"></span>δυνάμενος πρὶν ἀρθῆναι τὴν κλεῖν. ἔστι δὲ σαρκώδης
<span class="lb" data-page="18b.955" data-line="14" id="p18b.955.14"></span>ὅλος ἑκάτερος αὐτῶν, εἰς ὀστᾶ δύο τὴν κεφαλὴν κατὰ φύσιν
<span class="lb" data-page="18b.955" data-line="15" id="p18b.955.15"></span>ἔχων· τήν τε κλεῖν αὐτὴν καὶ τὴν πρώτην τοῦ θώρακος 
<span class="pb" data-page="18b.956" id="p18b.956"></span>
<span class="lb" data-page="18b.956" data-line="1" id="p18b.956.1"></span>πλευρὰν τὴν μικρὰν, ἣν ἔνιοι κατακλεῖδα προσαγορεύουσι.
<span class="lb" data-page="18b.956" data-line="2" id="p18b.956.2"></span>τῇ μὲν οὖν κλειδὶ συμπέφυκε κατὰ τὰ πρὸς ἀκρώμιον ἀναφερόμενα
<span class="lb" data-page="18b.956" data-line="3" id="p18b.956.3"></span>μέρη, τὸ δὲ τῆς πλευρᾶς, ἵνα καὶ ὅπου συναρθροῦται
<span class="lb" data-page="18b.956" data-line="4" id="p18b.956.4"></span>τῷ στέρνῳ. περὶ τούτων τῶν μυῶν τῆς ἐνεργείας
<span class="lb" data-page="18b.956" data-line="5" id="p18b.956.5"></span>ἔνιοι μὲν ἀποροῦσι τῶν ἀνατομικῶν, ἔνιοι δὲ τὴν ὠμοπλάτην
<span class="lb" data-page="18b.956" data-line="6" id="p18b.956.6"></span>οἴονται προσαγορεύεσθαι, καθάπερ ὁ Λύκος ἐπί τε
<span class="lb" data-page="18b.956" data-line="7" id="p18b.956.7"></span>τῶν ἄλλων ζώων ὅσα κλεῖς οὐκ ἔχει· καὶ γὰρ καὶ νομίζει
<span class="lb" data-page="18b.956" data-line="8" id="p18b.956.8"></span>συμφύεσθαι τοὺς μῦς τῇ ἀγκυροειδεῖ τῆς ὠμοπλάτης ἀποφύσει
<span class="lb" data-page="18b.956" data-line="9" id="p18b.956.9"></span>μέγιστα σφαλλόμενος. ἐπὶ δὲ τῶν ἀνθρώπων καὶ
<span class="lb" data-page="18b.956" data-line="10" id="p18b.956.10"></span>τῶν κλεῖς ἐχόντων ζώων οὐδὲ τοῦτο δυνάμενος εἰπεῖν, τὴν
<span class="lb" data-page="18b.956" data-line="11" id="p18b.956.11"></span>ὡς συνδέσμου χρείαν αὐτοῖς ἀνατίθησιν· οὐ μὴν οὕτω γε
<span class="lb" data-page="18b.956" data-line="12" id="p18b.956.12"></span>ἔχει τὸ ἀληθὲς, ἀλλὰ καὶ οὗτοι οἱ μύες ὁμοίαν τοῖς μεσοπλευρίοις
<span class="lb" data-page="18b.956" data-line="13" id="p18b.956.13"></span>ὀνομαζομένοις μυσὶ τὴν ἐνέργειαν ἔχουσιν. ὥσπερ
<span class="lb" data-page="18b.956" data-line="14" id="p18b.956.14"></span>γὰρ ἐκείνων ἕκαστος ταῖς ἔξωθεν ἰσὶ πρὸς τὴν ὑψηλοτέραν
<span class="lb" data-page="18b.956" data-line="15" id="p18b.956.15"></span>πλευρὰν ἀνασπᾷ τὴν ταπεινοτέραν, οὕτω καὶ οἵδε πρὸς τὴν
<span class="lb" data-page="18b.956" data-line="16" id="p18b.956.16"></span>κλεῖν ἀνέλκουσι τὴν πρώτην πλευράν.
</p>
<span class="pb" data-page="18b.957" id="p18b.957"></span>
</section>
<section id="s16" title="Chapter 16">
<p>
<span class="lb" data-page="18b.957" data-line="1" id="p18b.957.1"></span>Περὶ τῶν ἰδίων τοῦ λαμβδοειδοῦς ὀστοῦ μυῶν, ὅπερ καὶ
<span class="lb" data-page="18b.957" data-line="2" id="p18b.957.2"></span>υἱοειδὲς ὀνομάζεται.
</p>
<p>
<span class="lb" data-page="18b.957" data-line="3" id="p18b.957.3"></span>Τὸ ἐπικείμενον ὀστοῦν τῇ κεφαλῇ τοῦ λάρυγγος ἔνιοι
<span class="lb" data-page="18b.957" data-line="4" id="p18b.957.4"></span>υἱοειδὲς, ἔνιοι δὲ λαμβδοειδὲς ὀνομάζουσιν. ἔστι δὲ ἡ μὲν
<span class="lb" data-page="18b.957" data-line="5" id="p18b.957.5"></span>εὐθεῖα τῶν γραμμῶν αὐτοῦ κατὰ τὸ μῆκος τεταγμένη τοῦ
<span class="lb" data-page="18b.957" data-line="6" id="p18b.957.6"></span>τραχήλου ὀστοῦν ἀτρέμα πλατύ. τέτταρες δὲ αἱ λοιπαὶ
<span class="lb" data-page="18b.957" data-line="7" id="p18b.957.7"></span>λοξαὶ κατὰ δύο συζυγίας ἀποφυόμεναι τοῦ προειμέρους ἐκ
<span class="lb" data-page="18b.957" data-line="8" id="p18b.957.8"></span>μὲν τῶν ἄνω μερῶν ἡ ἑτέρα συζυγία λεπτῶν τε καὶ ἰσχνῶν,
<span class="lb" data-page="18b.957" data-line="9" id="p18b.957.9"></span>ὡς γραφείου περάτων, ἡ λοιπὴ δὲ ἐκ τῶν κάτω μερῶν μετρίως
<span class="lb" data-page="18b.957" data-line="10" id="p18b.957.10"></span>πλατέων. ἄλλαι μὲν ἰσχναὶ δύο πλευραὶ δύο πλευραὶ διὰ συνδέσμων
<span class="lb" data-page="18b.957" data-line="11" id="p18b.957.11"></span>στρογγύλων καὶ λεπτῶν τοῖς πέρασι τῶν βελονοειδῶν
<span class="lb" data-page="18b.957" data-line="12" id="p18b.957.12"></span>ἐκφύσεων συνδοῦνται. τὰς δὲ λοιπὰς δύο τὰς κάτω συνάπτουσιν
<span class="lb" data-page="18b.957" data-line="13" id="p18b.957.13"></span>ἰσχυρῶς δεσμοὶ παρὰ τὸ ἀρυταινοειδῆ χόνδρον· καὶ
<span class="lb" data-page="18b.957" data-line="14" id="p18b.957.14"></span>μὴν καὶ δύο μύες πλατεῖς τῇ κάτω γένυι συνάπτουσι τὸ
<span class="lb" data-page="18b.957" data-line="15" id="p18b.957.15"></span>υἱοειδὲς ὀστοῦν. ἐκ μὲν τῶν πλαγίων μερῶν τῆς εὐθείας
<span class="lb" data-page="18b.957" data-line="16" id="p18b.957.16"></span>αὐτῶν γραμμῆς ἐκφυόμενοι, καταφυόμενοι δὲ εἰς τὰ πλάγια 
<span class="pb" data-page="18b.958" id="p18b.958"></span>
<span class="lb" data-page="18b.958" data-line="1" id="p18b.958.1"></span>μέρη τῆς γένυος μετὰ τὴν τῶν ἰδίων αὐτῆς μυῶν ἔκφυσιν,
<span class="lb" data-page="18b.958" data-line="2" id="p18b.958.2"></span>ἄλλοι δὲ δύο μύες ἐπ’ ἄκραν ἥκουσι τὴν γένυν ἀλλήλοις
<span class="lb" data-page="18b.958" data-line="3" id="p18b.958.3"></span>ἐπιζευγνύμενοι. ἀρχὴ δὲ αὐτῶν ἐστι τὸ ἄνω πέρας
<span class="lb" data-page="18b.958" data-line="4" id="p18b.958.4"></span>τῆς εὐθείας γραμμῆς τοῦ λαμβδοειδοῦς. ἕτεροι δὲ δύο μύες
<span class="lb" data-page="18b.958" data-line="5" id="p18b.958.5"></span>ἐκ μὲν τῆς ῥίζης ἄρχονται τοῦ γραφοειδοῦς, ἐμπεφύκασι δὲ
<span class="lb" data-page="18b.958" data-line="6" id="p18b.958.6"></span>ταῖς ὀρθαῖς γραμμαῖς τοῦ λαμβδοειδοῦς τῷ κάτω πέρατι
<span class="lb" data-page="18b.958" data-line="7" id="p18b.958.7"></span>καθ’ ἑκάτερον μέρος εἶς· αὗται μὲν αἱ τρεῖς συζυγίαι τῶν
<span class="lb" data-page="18b.958" data-line="8" id="p18b.958.8"></span>μυῶν αὐτοῦ μόνου τοῦ λαμβδοειδοῦς εἰσιν ἴδιαι, βραχείας
<span class="lb" data-page="18b.958" data-line="9" id="p18b.958.9"></span>τινὰς αὐτῷ διδοῦσαι κινήσεις· ἡ μὲν ἀπὸ τῆς βάσεως τῶν
<span class="lb" data-page="18b.958" data-line="10" id="p18b.958.10"></span>βελονοειδῶν ἀρχομένη πρὸς τὴν ὀπίσω χώραν ἀπάγουσα.
<span class="lb" data-page="18b.958" data-line="11" id="p18b.958.11"></span>αἱ λοιπαὶ δὲ ἐπὶ τὰ πλάγια τῆς γένυος διορίζουσαι καὶ πρὸς
<span class="lb" data-page="18b.958" data-line="12" id="p18b.958.12"></span>τὴν γένυν ἀνατείνουσαι, οἱ δὲ ἄλλοι μύες οἱ ἀπὸ τοῦ ὑιοειδοῦς
<span class="lb" data-page="18b.958" data-line="13" id="p18b.958.13"></span>ὀστοῦ πεφυκότες ἑτέρων ἕνεκεν γεγόνασι μορίων μᾶλλον.
<span class="lb" data-page="18b.958" data-line="14" id="p18b.958.14"></span>οἱ μὲν εἰς ὠμοπλάτας ὑπὲρ τοῦ κινεῖν ἐκείνας, ὡς
<span class="lb" data-page="18b.958" data-line="15" id="p18b.958.15"></span>ἔμπροσθεν εἶπον, οἱ δὲ ἐπὶ τὴν γλῶσσαν, ὡς καὶ περὶ ταύτης
<span class="lb" data-page="18b.958" data-line="16" id="p18b.958.16"></span>εἰρήσεται. καὶ λοιπὸς ἐπ’ αὐτοῖς ὁ κατὰ τῆς φάρυγγος
<span class="lb" data-page="18b.958" data-line="17" id="p18b.958.17"></span>ἔξωθεν ἐπιβεβλημένος, εἴθ’ ἕνα τις αὐτὸν ἐθέλει προσαγορεύειν
<span class="lb" data-page="18b.958" data-line="18" id="p18b.958.18"></span>διφυῆ εἴτε δύο παραφυομένους ἀλλήλοις, ὅπερ ἄμεινον 
<span class="pb" data-page="18b.959" id="p18b.959"></span>
<span class="lb" data-page="18b.959" data-line="1" id="p18b.959.1"></span>εἷναί μοι δοκεῖ. προστέλλουσι δὲ οὗτοι τὴν τραχεῖαν
<span class="lb" data-page="18b.959" data-line="2" id="p18b.959.2"></span>ἀρτηρίαν καὶ τὸ λαμβδοειδὲς ἀντισπῶσι κάτω.
</p>
</section>
<section id="s17" title="Chapter 17">
<p>
Περὶ τῶν τὴν γλῶσσαν κινούντων μυῶν.
</p>
<p>
<span class="lb" data-page="18b.959" data-line="3" id="p18b.959.3"></span>Ὡς μὲν ὁ διδάσκαλος ἡμῶν Πέλοψ ἐν γλώττης ἀνατομῇ
<span class="lb" data-page="18b.959" data-line="4" id="p18b.959.4"></span>γράφει, μύες ἓξ καὶ δέκα βοείας εἰσὶ γλώττης, ἡμῖν δὲ
<span class="lb" data-page="18b.959" data-line="5" id="p18b.959.5"></span>νῦν, ὡς ἐν ἀρχῇ προείρηται, γυμνασθῆναι πρόκειται περὶ
<span class="lb" data-page="18b.959" data-line="6" id="p18b.959.6"></span>πιθήκων εἰς σῶμα διὰ τὴν πρὸς ἄνθρωπον ὁμοιότητα. τῶν
<span class="lb" data-page="18b.959" data-line="7" id="p18b.959.7"></span>τοίνυν κινούντων τὴν γλῶσσαν μυῶν οἱ δύο μὲν ἀπὸ τῶν
<span class="lb" data-page="18b.959" data-line="8" id="p18b.959.8"></span>βάσεων τῶν βελονοειδῶν ἐκφύσεων ἀρξάμενοι, στενοὶ καὶ
<span class="lb" data-page="18b.959" data-line="9" id="p18b.959.9"></span>μακροὶ προήκοντες εἰς τὰ πλάγια μέρη τῆς γλώττης ἑκατέρωθεν
<span class="lb" data-page="18b.959" data-line="10" id="p18b.959.10"></span>εἶς ἐμφύονται, λοξῶν κινήσεων ἐξηγούμενοι, οἱ δὲ
<span class="lb" data-page="18b.959" data-line="11" id="p18b.959.11"></span>ὑπόλοιποι πάντες ἐκφύονται μὲν ἐκ τοῦ περιέχοντος ὀστοῦ
<span class="lb" data-page="18b.959" data-line="12" id="p18b.959.12"></span>τὴν κεφαλὴν τοῦ λάρυγγος, ὃ καλοῦμεν ὑιοειδές τε καὶ
<span class="lb" data-page="18b.959" data-line="13" id="p18b.959.13"></span>λαμβδοειδὲς, ἐμβάλλουσι δὲ εἰς τὴν γλῶσσαν οἱ τέσσαρες
<span class="lb" data-page="18b.959" data-line="14" id="p18b.959.14"></span>μὲν κατὰ δύο συζυγίας ἐναργῶς κινοῦντες αὐτὴν, ὁ πέμπτος
<span class="lb" data-page="18b.959" data-line="15" id="p18b.959.15"></span>δὲ ὁ διφυὴς ἐκ τοῦ ἄνωθεν πέρατος ἀρχόμενος τῆς εὐθείας 
<span class="pb" data-page="18b.960" id="p18b.960"></span>
<span class="lb" data-page="18b.960" data-line="1" id="p18b.960.1"></span>γραμμῆς τοῦ ὑιοειδοῦς ὑποπέφυκε τῇ γλώττῃ κατὰ τὸ μῆκος
<span class="lb" data-page="18b.960" data-line="2" id="p18b.960.2"></span>αὐτῆς ἀφικόμενος, ἕως ἄκρας τῆς κάτω γένους ἐπὶ τὸ
<span class="lb" data-page="18b.960" data-line="3" id="p18b.960.3"></span>καλούμενον γένειον, ἔνθα συμπέφυκεν αὐτῆς τὰ ὀστᾶ. οὗτος
<span class="lb" data-page="18b.960" data-line="4" id="p18b.960.4"></span>ὁ μῦς ἀντισπᾷ μὲν ἄνω τῇ γενειάδι ἀντιτεταγμένος τοῖς
<span class="lb" data-page="18b.960" data-line="5" id="p18b.960.5"></span>κατασπῶσιν ἐπὶ τὸ στέρνον αὐτό. σαφῆ δὲ οὐδεμίαν ἐπὶ
<span class="lb" data-page="18b.960" data-line="6" id="p18b.960.6"></span>τῆς γλώττης ἐργάζεται κίνησιν· ἀλλ’ οἵ γε ἐναργῶς αὐτὴν
<span class="lb" data-page="18b.960" data-line="7" id="p18b.960.7"></span>κινοῦντες οἱ λοιποὶ τέσσαρές εἰσιν. ἐκφύονται δὲ οἱ δύο
<span class="lb" data-page="18b.960" data-line="8" id="p18b.960.8"></span>μὲν ἐκ τῶν ἄνω μερῶν τοῦ εἰδοῦς, ὅθεν περ καὶ ὁ προειρημένος
<span class="lb" data-page="18b.960" data-line="9" id="p18b.960.9"></span>ὁ διφυὴς ἤδη πως ἐν τοῖς πλαγίοις αὐτοῦ μᾶλλον,
<span class="lb" data-page="18b.960" data-line="10" id="p18b.960.10"></span>οἱ δὲ ὑπόλοιποι δύο τούτων ἐφεξῆς ἔκ τε τῶν πλαγίων τῆς
<span class="lb" data-page="18b.960" data-line="11" id="p18b.960.11"></span>εὐθείας γραμμῆς καὶ τῶν ταπεινῶν αὐτοῦ πλευρῶν. ἐμφύονται
<span class="lb" data-page="18b.960" data-line="12" id="p18b.960.12"></span>δὲ οἱ μὲν μείζους εἰς τὴν μέσην χώραν τῆς γλώττης
<span class="lb" data-page="18b.960" data-line="13" id="p18b.960.13"></span>ἀλλήλων ψαύοντες ἄχρι παντὸς, ἐξήκουσι δὲ πρὸς τὸ
<span class="lb" data-page="18b.960" data-line="14" id="p18b.960.14"></span>δεδεμένον αὐτῆς τὸ πρόσω. οἱ δὲ ἐλάττους εἰς τὰ πλάγια
<span class="lb" data-page="18b.960" data-line="15" id="p18b.960.15"></span>μεταξὺ τούτων τε καὶ τῶν ἀφ’ ἑκατέρας βάσεως τῆς βελονοειδοῦς
<span class="lb" data-page="18b.960" data-line="16" id="p18b.960.16"></span>ἐκφύσεως ἡκόντων. αἱ κινήσεις δὲ ἑκάστου τούτων 
<span class="pb" data-page="18b.961" id="p18b.961"></span>
<span class="lb" data-page="18b.961" data-line="1" id="p18b.961.1"></span>ἀνάλογον τῇ θέσει· λοξαὶ μὲν τῶν λοξῶν, εὐθεῖαι δὲ
<span class="lb" data-page="18b.961" data-line="2" id="p18b.961.2"></span>τῶν εὐθειῶν, ὥσπερ γε καὶ τῶν πρώτων ῥηθέντων πλαγίων
<span class="lb" data-page="18b.961" data-line="3" id="p18b.961.3"></span>πλάγιαι· καὶ δὴ καὶ καλείσθωσαν ἕνεκεν σαφοῦς διδασκαλίας
<span class="lb" data-page="18b.961" data-line="4" id="p18b.961.4"></span>οἱ μὲν ἀπὸ τῶν βελονοειδῶν ἐκφύσεων ἀνιόντες μύες
<span class="lb" data-page="18b.961" data-line="5" id="p18b.961.5"></span>πλάγιοι. λοξοὶ δὲ οἱ τῶν λοξῶν μερῶν ἀποφυόμενοι τοῦ
<span class="lb" data-page="18b.961" data-line="6" id="p18b.961.6"></span>λαμβδοειδοῦς, εὐθεῖς δὲ οἱ τοῦ ἄνω πέρατος. ὑποβέβληνται
<span class="lb" data-page="18b.961" data-line="7" id="p18b.961.7"></span>δὲ τοῖς εἰρημένοις ἅπασι μυσὶν ἐκ τῶν κάτω μερῶν οἱ
<span class="lb" data-page="18b.961" data-line="8" id="p18b.961.8"></span>τὰς ἐγκαρσίας ἔχοντες ἶνας, ἀποπεφυκότες μὲν ὅλῃ τῇ
<span class="lb" data-page="18b.961" data-line="9" id="p18b.961.9"></span>γλώσσῃ, καταφυόμενοι δὲ εἰς τὸ τῆς γένυος ὀστοῦν σχεδὸν
<span class="lb" data-page="18b.961" data-line="10" id="p18b.961.10"></span>ὅλον πλὴν τοῦ γενείου. δύνανται δὲ οἱ μύες οὗτοι ἐπᾶραι
<span class="lb" data-page="18b.961" data-line="11" id="p18b.961.11"></span>τε καὶ κυρτῶσαι τὴν γλῶσσαν.
</p>
</section>
<section id="s18" title="Chapter 18">
<p>
Περὶ τῶν τῆς φάρυγγος μυῶν.
</p>
<p>
<span class="lb" data-page="18b.961" data-line="12" id="p18b.961.12"></span>Χώρα τις πρόκειται κοινὴ στομάχου τε καὶ φάρυγγος,
<span class="lb" data-page="18b.961" data-line="13" id="p18b.961.13"></span>εἰς ἣν ἑκατέρου τὸ στόμα ἀνήκει. καλοῦσι δὲ αὐτὴν μὲν
<span class="lb" data-page="18b.961" data-line="14" id="p18b.961.14"></span>τὴν χώραν ἰσθμὸν, ἐπειδὴ στενὴ καὶ προμήκης ἐστὶ, τὸ περιέχον 
<span class="pb" data-page="18b.962" id="p18b.962"></span>
<span class="lb" data-page="18b.962" data-line="1" id="p18b.962.1"></span>δὲ αὐτὴν σῶμα φάρυγγα, καθ’ ἣν ἑκατέρωθεν εἷς
<span class="lb" data-page="18b.962" data-line="2" id="p18b.962.2"></span>ἐστι μῦς ἔν τε τῷ φωνεῖν καὶ καταπίνειν ἐνεργῶν, ἡ κεφαλὴ
<span class="lb" data-page="18b.962" data-line="3" id="p18b.962.3"></span>δὲ αὐτῶν πλησίον τέτακται τοῖς κάτωθεν ἀνιοῦσιν
<span class="lb" data-page="18b.962" data-line="4" id="p18b.962.4"></span>εἰς τὰ πλάγια τῆς γλώσσης μυσίν.
</p>
</section>
<section id="s19" title="Chapter 19">
<p>
Περὶ τῶν τράχηλον κινούντων μυῶν.
</p>
<p>
<span class="lb" data-page="18b.962" data-line="5" id="p18b.962.5"></span>Οἱ μὲν οὖν τραχήλου καὶ κεφαλῆς μύες κοινοὶ ἔμπροσθεν
<span class="lb" data-page="18b.962" data-line="6" id="p18b.962.6"></span>εἴρηται· τρεῖς μὲν αἱ πρῶται συζυγίαι τῶν ἓξ τῶν
<span class="lb" data-page="18b.962" data-line="7" id="p18b.962.7"></span>κατ’ ἰνίον, ἑτέρα δὲ μία τῶν ὑποβεβλημένων τῷ στομάχῳ.
<span class="lb" data-page="18b.962" data-line="8" id="p18b.962.8"></span>συνελόντι γὰρ εἰπεῖν, ὁπόσοι τῆς κεφαλῆς ἐκφυόμενοι τῷ
<span class="lb" data-page="18b.962" data-line="9" id="p18b.962.9"></span>τραχήλῳ παντὶ καταφύονται, κινοῦσιν ἄμφω τὰ μόρια.
<span class="lb" data-page="18b.962" data-line="10" id="p18b.962.10"></span>περὶ δὲ τῶν ἰδίων τοῦ τραχήλου μυῶν ἐν τῷδε ῥηθήσεται.
<span class="lb" data-page="18b.962" data-line="11" id="p18b.962.11"></span>δύο καθ’ ἑκάτερον μέρος αὐτοῦ εἰσιν, ὁ μὲν ὀπίσθιός πως
<span class="lb" data-page="18b.962" data-line="12" id="p18b.962.12"></span>μᾶλλον, ὁ δὲ ἐμπρόσθιος· ἐκφύεται δὲ ὁ μὲν ὀπίσθιος ἐκ
<span class="lb" data-page="18b.962" data-line="13" id="p18b.962.13"></span>τῆς πλαγίας ἐξοχῆς τοῦ πρώτου σπονδύλου κατ’ αὐτὸ μάλιστα
<span class="lb" data-page="18b.962" data-line="14" id="p18b.962.14"></span>τὸ κυρτότατον αὐτῆς. ἐκ γὰρ τῆς πρόσω μᾶλλον ὁ
<span class="lb" data-page="18b.962" data-line="15" id="p18b.962.15"></span>ἐπὶ τὴν ἀρχὴν τῆς ὠμοπλάτης ἀνατεινόμενος, ὑπὲρ οὖ ἔμπροσθεν 
<span class="pb" data-page="18b.963" id="p18b.963"></span>
<span class="lb" data-page="18b.963" data-line="1" id="p18b.963.1"></span>εἶπον, ἔχει τὴν ἔκφυσιν. ὁ δὲ ὀπίσθιος τοῦ τραχήλου
<span class="lb" data-page="18b.963" data-line="2" id="p18b.963.2"></span>μῦς οὗτος, ὑπὲρ οὗ νῦν πρόκειται λέγειν, ἄχρι τῆς
<span class="lb" data-page="18b.963" data-line="3" id="p18b.963.3"></span>ὠμοπλάτης καθήκει ἐμπεφυκὼς ἐξ ἁπάντων τῶν σπονδύλων
<span class="lb" data-page="18b.963" data-line="4" id="p18b.963.4"></span>διὰ συνδέσμων ἰσχυρῶν ὡς δοκεῖν πολλοὺς εἶναι μῦς καὶ
<span class="lb" data-page="18b.963" data-line="5" id="p18b.963.5"></span>τὸ κάτω πέρας αὐτοῦ συνεχὲς ἀκριβῶς ἐστι τῷ κατὰ τὰ
<span class="lb" data-page="18b.963" data-line="6" id="p18b.963.6"></span>σιμὰ τῆς ὠμοπλάτης τοῦ θώρακος μυί. ὁ δὲ ἕτερος ὁ πρόσθιος
<span class="lb" data-page="18b.963" data-line="7" id="p18b.963.7"></span>τοῦ τραχήλου μῦς οὗτος ἄρχεται μὲν ἐκ τῆς διατετρημένης
<span class="lb" data-page="18b.963" data-line="8" id="p18b.963.8"></span>ἀποφύσεως τοῦ δευτέρου σπονδύλου, συνεκφύεται
<span class="lb" data-page="18b.963" data-line="9" id="p18b.963.9"></span>δὲ καὶ τοῖς ἄλλοις τοῖς κατὰ τὸν τράχηλον· ἐντεῦθεν δὲ
<span class="lb" data-page="18b.963" data-line="10" id="p18b.963.10"></span>διὰ τῶν μασχαλῶν ἄχρι τῆς πέμπτης πλευρᾶς τῷ θώρακι
<span class="lb" data-page="18b.963" data-line="11" id="p18b.963.11"></span>ἀφικνεῖται ψαύων ἔστιν ὅτε καὶ τῆς ἕκτης. καταφύεται δέ
<span class="lb" data-page="18b.963" data-line="12" id="p18b.963.12"></span>τις μοῖρα καὶ εἰς τὴν πρώτην αὐτοῦ πλευρὰν τὴν ἐφεξῆς
<span class="lb" data-page="18b.963" data-line="13" id="p18b.963.13"></span>τῇ κλειδί. στρογγύλος πως μᾶλλον οὗτος ὁ μῦς ἐστι καὶ
<span class="lb" data-page="18b.963" data-line="14" id="p18b.963.14"></span>μακρός. ἐνέργεια δὲ αὐτοῦ καθαρὰ μὲν ἐπιπέφυκε τῷ τραχήλῳ
<span class="lb" data-page="18b.963" data-line="15" id="p18b.963.15"></span>κάμπτειν τοῦτον, ὡς ἐπὶ τὰ πρόσω λοξόν· καθὰ δὲ
<span class="lb" data-page="18b.963" data-line="16" id="p18b.963.16"></span>εἰς τὰς πλευρὰς τοῦ θώρακος ἀφικνεῖται, διαστέλλειν ἐκεῖνον.
<span class="lb" data-page="18b.963" data-line="17" id="p18b.963.17"></span>ὅθεν ἄμεινον ἤτοι δύο μύες ἀλλήλοις ἡνωμένους 
<span class="pb" data-page="18b.964" id="p18b.964"></span>
<span class="lb" data-page="18b.964" data-line="1" id="p18b.964.1"></span>ὁμοίως τοῖς προειρημένοις ὑπολαμβάνειν αὐτοὺς ἢ εἴπερ
<span class="lb" data-page="18b.964" data-line="2" id="p18b.964.2"></span>ἔνα χρὴ τιθέναι, τοῦ θώρακος νομίζειν αὐτόν. ἐκεῖνος μὲν
<span class="lb" data-page="18b.964" data-line="3" id="p18b.964.3"></span>γὰρ ἐναργῶς φαίνεται διαστέλλων τὸν θώρακα, τὸν τράχηλον
<span class="lb" data-page="18b.964" data-line="4" id="p18b.964.4"></span>δὲ ἐπινεύων αὐτὸς οὐχ ὁμοίως ἐναργῶς φαίνεται. ἀντιτεταγμένην
<span class="lb" data-page="18b.964" data-line="5" id="p18b.964.5"></span>δὲ αὐτῷ κίνησιν ὁ προειρημένοις ἔχει κάμπτων
<span class="lb" data-page="18b.964" data-line="6" id="p18b.964.6"></span>καὶ αὐτὸς εἰς τὰ πλάγια καὶ πρὸς τοὐπίσω μᾶλλον
<span class="lb" data-page="18b.964" data-line="7" id="p18b.964.7"></span>ὅλον τὸν τράχηλον. εἰ δὲ ἀμφότεροι ταθεῖεν ἅμα τὴν μέσην
<span class="lb" data-page="18b.964" data-line="8" id="p18b.964.8"></span>καμπτὴν ἐπὶ τὰ πλάγια τοῦ σύμπαντος ἐργάζονται τραχήλου.
<span class="lb" data-page="18b.964" data-line="9" id="p18b.964.9"></span>εἰ δὲ οἱ πρόσθιοι μύες μόνοι ταθεῖεν οἱ ἑκατέρωθεν,
<span class="lb" data-page="18b.964" data-line="10" id="p18b.964.10"></span>ὅ τε ἐκ τῶν δεξιῶν καὶ ὁ ἐκ τῶν ἀριστερῶν ὅλον εἰς
<span class="lb" data-page="18b.964" data-line="11" id="p18b.964.11"></span>τὰ πρόσω τὸν τράχηλον ἐπινεύειν ἀναγκάζουσιν· ὁ δὲ ὄπισθεν
<span class="lb" data-page="18b.964" data-line="12" id="p18b.964.12"></span>ἀνανεύειν ὅλον ὀπίσω. εἰ δὲ καὶ πάντες ἅμα ταθεῖεν
<span class="lb" data-page="18b.964" data-line="13" id="p18b.964.13"></span>οἱ τέσσαρες ἰσόῤῥοπος εἰς ἅπαντα τὰ μέρη γένοιτο ἂν οὕτως
<span class="lb" data-page="18b.964" data-line="14" id="p18b.964.14"></span>ὁ τράχηλος, ὡς κἀν τῷ τετάνῳ συμβαίνει πάθει.
</p>
<span class="pb" data-page="18b.965" id="p18b.965"></span>
</section>
<section id="s20" title="Chapter 20">
<p>
<span class="lb" data-page="18b.965" data-line="1" id="p18b.965.1"></span>Περὶ τοῦ κατὰ τὰ σιμὰ τῶν ὠμοπλατῶν τὸν θώρακα διαστέλλοντος
<span class="lb" data-page="18b.965" data-line="2" id="p18b.965.2"></span>μυός.
</p>
<p>
<span class="lb" data-page="18b.965" data-line="3" id="p18b.965.3"></span>Τὸν διαστέλλοντα τὸν θώρακα μεγάλην διαστολὴν μῦν,
<span class="lb" data-page="18b.965" data-line="4" id="p18b.965.4"></span>ἕνα καθ’ ἑκάτερον ὑπάρχοντα μέρος εἴτε κοινὸν τῆς ὠμοπλάτης
<span class="lb" data-page="18b.965" data-line="5" id="p18b.965.5"></span>καὶ θώρακος ὀνομάζειν ἐθελήσειέ τις, εἴτε τοῦ θώρακος
<span class="lb" data-page="18b.965" data-line="6" id="p18b.965.6"></span>μόνου τὸν κατ’ ὠμοπλάτην οὐ διοίσει. ἐκφύεται δὲ
<span class="lb" data-page="18b.965" data-line="7" id="p18b.965.7"></span>ἀπὸ τῆς βάσεως αὐτῆς ἐπιτεταμένος ἅπαντι τῷ θώρακι.
<span class="lb" data-page="18b.965" data-line="8" id="p18b.965.8"></span>τουτὶ μὲν οὖν αὐτοῦ κατακέκρυπται τὸ μέρος, ὥστε οὐκ ἂν
<span class="lb" data-page="18b.965" data-line="9" id="p18b.965.9"></span>αὐτὸ θεάσαις πρὶν ἀφελεῖν τὴν ὠμοπλάτην. τὸ δὲ ἀπὸ
<span class="lb" data-page="18b.965" data-line="10" id="p18b.965.10"></span>τοῦδε σύμπαν ἐστὶ φανερὸν ἐπιπεφυκὸς τῷ θώρακι μέχρι
<span class="lb" data-page="18b.965" data-line="11" id="p18b.965.11"></span>τοῦ καθήκοντος ἐπὶ τὴν ἕκτην πλευρὰν μυὸς ἀπὸ τοῦ τραχήλου,
<span class="lb" data-page="18b.965" data-line="12" id="p18b.965.12"></span>ἀλλὰ καὶ τῶν νόθων πλευρῶν ἐπιβαίνει δυοῖν ὁ μῦς
<span class="lb" data-page="18b.965" data-line="13" id="p18b.965.13"></span>οὗτος ἐγγὺς ἤδη τῶν χονδρωδῶν ἀποφύσεων. ἔστι δὲ οὐ
<span class="lb" data-page="18b.965" data-line="14" id="p18b.965.14"></span>συνεχὴς αὐτοῦ ἡ κατάφυσις, ἀλλ’ οἷον εἰς μικρούς τινας
<span class="lb" data-page="18b.965" data-line="15" id="p18b.965.15"></span>ἐσχισμένη μῦς ἕνα καθ’ ἑκάστην πλευρὰν, ἐφεξῆς δὲ τοῖς
<span class="lb" data-page="18b.965" data-line="16" id="p18b.965.16"></span>τούτου πέρασιν ἅπασι τοῖς τὴν ἀρχὴν τῆς ἐκφύσεως ὁ μέγιστος 
<span class="pb" data-page="18b.966" id="p18b.966"></span>
<span class="lb" data-page="18b.966" data-line="1" id="p18b.966.1"></span>ἔχει τῶν κατ’ ἐπιγάστριον μυῶν ἐσχισμέναις ὁμοίως
<span class="lb" data-page="18b.966" data-line="2" id="p18b.966.2"></span>καὶ αὐτὸς ἐκφύσεσιν ἀνηρτημένος.
</p>
</section>
<section id="s21" title="Chapter 21">
<p>
Περὶ τῶν τὸ κατ’ ὦμον ἄρθρον κινούντων μυῶν.
</p>
<p>
<span class="lb" data-page="18b.966" data-line="3" id="p18b.966.3"></span>Ἐπειδὰν ἀφέλῃς τούς τε κινοῦντας τὴν ὠμοπλάτην μύας
<span class="lb" data-page="18b.966" data-line="4" id="p18b.966.4"></span>καὶ μετ’ αὐτοὺς τὸν ἐν τοῖς σιμοῖς αὐτῆς, ὃν ἄρτι διῆλθον
<span class="lb" data-page="18b.966" data-line="5" id="p18b.966.5"></span>ἀφορώτατον ἤδη τὸν ἀριθμὸν ἁπάντων τῶν κινούντων τὸν
<span class="lb" data-page="18b.966" data-line="6" id="p18b.966.6"></span>βραχίονα μυῶν ἕξεις· ὄντων γὰρ ἁπάντων ἕνδεκα, τρεῖς
<span class="lb" data-page="18b.966" data-line="7" id="p18b.966.7"></span>μὲν ἀπὸ τοῦ στήθους ἐπ’ αὐτὸν ἀναφερομένους θεάσῃ, δύο
<span class="lb" data-page="18b.966" data-line="8" id="p18b.966.8"></span>δὲ ἐκ τῶν κατὰ τὰς λαγόνας χωρίων, πέντε δὲ ἐξ αὐτῆς
<span class="lb" data-page="18b.966" data-line="9" id="p18b.966.9"></span>τῆς ὠμοπλάτης ὁρμωμένους, ἑνδέκατον δὲ ἐπὶ τούτοις ἅπασι
<span class="lb" data-page="18b.966" data-line="10" id="p18b.966.10"></span>τὸν τὴν ἐπωμίδα κατειληφότα. καὶ γὰρ συμφυεῖς ἀλλήλοις
<span class="lb" data-page="18b.966" data-line="11" id="p18b.966.11"></span>εἰσὶν οὗτοι κατὰ τὴν τῆς ὠμιαίας φλεβὸς χώραν καὶ τὰς
<span class="lb" data-page="18b.966" data-line="12" id="p18b.966.12"></span>ἀπονευρώσεις ἐγγὺς ἀλλήλων εἰς τὸν βραχίονα καταφύουσι
<span class="lb" data-page="18b.966" data-line="13" id="p18b.966.13"></span>κατωτέρω τῆς κεφαλῆς εἰς τὸ πρόσθιον αὐτοῦ κατ’ εὐθεῖαν
<span class="lb" data-page="18b.966" data-line="14" id="p18b.966.14"></span>μάλιστα γραμμὴν ἄνωθεν κάτω τεταγμένην· ἰσχνοτέραν μὲν 
<span class="pb" data-page="18b.967" id="p18b.967"></span>
<span class="lb" data-page="18b.967" data-line="1" id="p18b.967.1"></span>ὁ ἀπὸ τοῦ στέρνου, στρογγυλωτέραν δέ πως καὶ σαρκώδης
<span class="lb" data-page="18b.967" data-line="2" id="p18b.967.2"></span>κἀκ τῶν ἔξω τοῦδε μερῶν ὁ ἀπὸ τῆς ἐπωμίδος. ἡ δὲ ἀρχὴ
<span class="lb" data-page="18b.967" data-line="3" id="p18b.967.3"></span>τῆς ἐκφύσεως τούτων μὲν ἥ τε κλείς ἐστι καὶ ἡ ῥάχις τῆς
<span class="lb" data-page="18b.967" data-line="4" id="p18b.967.4"></span>ὠμοπλάτης καὶ τὰ ἐπιπολῆς χωρία τὰ μετὰ τὴν ὀλίγου δεῖν
<span class="lb" data-page="18b.967" data-line="5" id="p18b.967.5"></span>ἅπαντα τῆς ὠμοπλάτης, ὅσα πρὸς τὴν ταπεινὴν ἐν αὐτῇ
<span class="lb" data-page="18b.967" data-line="6" id="p18b.967.6"></span>ῥέπει πλευράν. τοῦ δὲ ἑτέρου τὸ τοῦ στέρνου ἅπαν ὀστοῦν,
<span class="lb" data-page="18b.967" data-line="7" id="p18b.967.7"></span>ἐντεῦθεν δὲ ὁρμηθέντες ὁ μὲν οἷον ἐσχισμένος ἀμφὶ τὸ
<span class="lb" data-page="18b.967" data-line="8" id="p18b.967.8"></span>ἀκρώμιον ἅπασαν κατείληφε τὴν κεφαλὴν τοῦ βραχίονος. ὁ
<span class="lb" data-page="18b.967" data-line="9" id="p18b.967.9"></span>δέ γε τῇ τε ὠμιαίᾳ φλεβὶ παρατέταται καὶ τὸ πρόσω τῆς
<span class="lb" data-page="18b.967" data-line="10" id="p18b.967.10"></span>μασχάλης τὸ μὴ ἐκφύειν αὐτὸς ἐργάζεται καὶ σχεδὸν ἅπαντα
<span class="lb" data-page="18b.967" data-line="11" id="p18b.967.11"></span>τὰ περὶ τὰ στήθη σαρκώδη ὁ μῦς οὗτός ἐστι· καὶ γὰρ καὶ
<span class="lb" data-page="18b.967" data-line="12" id="p18b.967.12"></span>ὅτι τῆς ὑπ’ αὐτοῦ τέτακται, ἄμεινον δὲ δύο μύας αὐτὸν
<span class="lb" data-page="18b.967" data-line="13" id="p18b.967.13"></span>οὐχ ἕνα τίθεσθαι. ὁ γοῦν ἀπὸ τῶν ἐκ τοῦ στέρνου πεφυκὼς
<span class="lb" data-page="18b.967" data-line="14" id="p18b.967.14"></span>ὁ μικρότερος τῶν ἐν αὐτῷ μυῶν ἀντεστραμμένας πως
<span class="lb" data-page="18b.967" data-line="15" id="p18b.967.15"></span>ἔχει τῇ ὠμοπλάτῃ τὰς ἶνας· εἰς γὰρ τὸ ἄνω μέρος ἀναφέρονται
<span class="lb" data-page="18b.967" data-line="16" id="p18b.967.16"></span>πρὸς τὴν ἰδίαν ἀπονεύρωσιν ἀρχόμενοι κάτωθεν. αἱ
<span class="lb" data-page="18b.967" data-line="17" id="p18b.967.17"></span>δὲ λοιπαὶ πᾶσαι τὴν μὲν ἔκφυσιν ἀνωτέρω τούτων ἔχουσιν 
<span class="pb" data-page="18b.968" id="p18b.968"></span>
<span class="lb" data-page="18b.968" data-line="1" id="p18b.968.1"></span>ἐξ αὐτοῦ τοῦ στέρνου, φέρονται δὲ ἐπὶ τὴν ἀπονεύρωσιν,
<span class="lb" data-page="18b.968" data-line="2" id="p18b.968.2"></span>ἐγκάρσιαι μὲν αἱ τῶν ὑψηλῶν τοῦ στέρνου μερῶν ἀποφυόμεναι,
<span class="lb" data-page="18b.968" data-line="3" id="p18b.968.3"></span>λοξαὶ δὲ ἀτρέμα αἱ τῶν ταπεινῶν, τῶν δὲ ἄλλων
<span class="lb" data-page="18b.968" data-line="4" id="p18b.968.4"></span>δυοῖν ὁ μὲν ἕτερος ἀπὸ τῆς ἔξω τε καὶ κάτω τούτου τοῦ
<span class="lb" data-page="18b.968" data-line="5" id="p18b.968.5"></span>χώρας ὁρμώμενος κατὰ μὲν τὰ πλεῖστα μέρη συμφυής ἐστι
<span class="lb" data-page="18b.968" data-line="6" id="p18b.968.6"></span>τῷ προειρημένῳ τῷ διφυεῖ τε καὶ μεγάλῳ. τελευτῶν δὲ εἰς
<span class="lb" data-page="18b.968" data-line="7" id="p18b.968.7"></span>ὑμενώδη τένοντα καταφύεται τοῖς πρόσω τοῦ βραχίονος εἰς
<span class="lb" data-page="18b.968" data-line="8" id="p18b.968.8"></span>αὐτὴν μάλιστα τὴν προσθίαν ὀφρὺν τῆς κοιλότητος, ἧς κατείληφεν
<span class="lb" data-page="18b.968" data-line="9" id="p18b.968.9"></span>ἡ μείζων κεφαλὴ τοῦ κατὰ τὸν βραχίονα μυός τοῦ
<span class="lb" data-page="18b.968" data-line="10" id="p18b.968.10"></span>παρεκτεταμένου κατὰ τὴν ἔνδον χώραν τῇ προφανεῖ κατ’
<span class="lb" data-page="18b.968" data-line="11" id="p18b.968.11"></span>αὐτὸν φλεβί. ὁ δὲ ἕτερος μῦς ὃς οὐδὲ φαίνεται πρὶν ἀνατμηθῆναι
<span class="lb" data-page="18b.968" data-line="12" id="p18b.968.12"></span>τὸν μέγαν ἀπὸ τῶν ἄνω μερῶν γενόμενος, ἐμφύεται
<span class="lb" data-page="18b.968" data-line="13" id="p18b.968.13"></span>μὲν ἔκ τε τοῦ δευτέρου καὶ τρίτου καὶ τετάρτου καὶ
<span class="lb" data-page="18b.968" data-line="14" id="p18b.968.14"></span>πέμπτου καὶ ἕκτου τῶν ὀστῶν, ἀνέρχεται δὲ εἰς αὐτὸ τὸ
<span class="lb" data-page="18b.968" data-line="15" id="p18b.968.15"></span>ὑψηλότατον τῆς ἑτέρας κεφαλῆς τοῦ βραχίονος τὸ πρὸς τῇ
<span class="lb" data-page="18b.968" data-line="16" id="p18b.968.16"></span>κλειδὶ, κἀντεῦθεν ἐμφύεται τῷ περὶ τὸ ἄρθρον ὑμενώδει 
<span class="pb" data-page="18b.969" id="p18b.969"></span>
<span class="lb" data-page="18b.969" data-line="1" id="p18b.969.1"></span>συνδέσμῳ πολὺ τοῦ προειρημένου μυὸς ἰσχυροτέραν ἔχων
<span class="lb" data-page="18b.969" data-line="2" id="p18b.969.2"></span>τὴν ἀπονεύρωσιν. δύο δὲ οἱ κάτωθεν ἀναφερόμενοι μύες,
<span class="lb" data-page="18b.969" data-line="3" id="p18b.969.3"></span>ὦν ὁ μὲν ἁπάντων ἁδρότατός τε καὶ μήκιστός ἐστι τῶν τὸν
<span class="lb" data-page="18b.969" data-line="4" id="p18b.969.4"></span>βραχίονα κινούντων μυῶν, ὁ δὲ ἰσχνότατος μὲν οὐχ ἥττων
<span class="lb" data-page="18b.969" data-line="5" id="p18b.969.5"></span>τε ἐκείνου τὸ μῆκος· οὗτος μὲν οὖν εἰκότως ἠγνόηται τοῖς
<span class="lb" data-page="18b.969" data-line="6" id="p18b.969.6"></span>ἀνατομικοῖς ἐναφανιζόμενος τῷ δέρματι κακῶς ὑποδερομένῳ.
<span class="lb" data-page="18b.969" data-line="7" id="p18b.969.7"></span>περὶ δὲ τοῦ μεγάλου πάντες ἔγραψαν οἱ μὲν μᾶλλον ἀκριβώσαντες
<span class="lb" data-page="18b.969" data-line="8" id="p18b.969.8"></span>αὐτοῦ τῷ λόγῳ τὴν φύσιν, οἱ δὲ ἧττον. ὁ μὲν
<span class="lb" data-page="18b.969" data-line="9" id="p18b.969.9"></span>οὖν ἰσχνὸς ἔκ τε τοῦ κατὰ τὴν λαγόνα καὶ τὰς νόθας πλευρὰς
<span class="lb" data-page="18b.969" data-line="10" id="p18b.969.10"></span>τοῦ δέρματος ἀναφερόμενος ἐξ αὐτῶν μάλιστα τῶν ὑμένων
<span class="lb" data-page="18b.969" data-line="11" id="p18b.969.11"></span>τῶν ὑπὸ τῷ δέρματι τὴν ἔκφυσιν ἔχει. ἀεὶ δὲ ἐν τῷ
<span class="lb" data-page="18b.969" data-line="12" id="p18b.969.12"></span>περὶ τὴν μασχάλην ἀναφέρεσθαι πάχος τι προσκτώμενος,
<span class="lb" data-page="18b.969" data-line="13" id="p18b.969.13"></span>κἀνταῦθα ἤδη σαφῶς μῦς φαινόμενος εἰς ὑμενώδη τένοντα
<span class="lb" data-page="18b.969" data-line="14" id="p18b.969.14"></span>τελευτᾷ, κατὰ δυοῖν ἐποχούμενος ἑτέρων, οἷς καὶ συμφύεται.
<span class="lb" data-page="18b.969" data-line="15" id="p18b.969.15"></span>γεννᾶται δὲ αὐτῶν ὁ μὲν ἐκ τοῦ ταπεινοτάτου τῶν ἀπὸ τοῦ
<span class="lb" data-page="18b.969" data-line="16" id="p18b.969.16"></span>στήθους μυῶν, ὁ δὲ ἐκ τῆς ἑτέρας μοίρας τοῦ διφυοῦς, ὁ 
<span class="pb" data-page="18b.970" id="p18b.970"></span>
<span class="lb" data-page="18b.970" data-line="1" id="p18b.970.1"></span>δὲ ὑπόλοιπος τῶν κάτωθεν ἀναφερόμενος μυῶν ἐπὶ τὴν κατ’
<span class="lb" data-page="18b.970" data-line="2" id="p18b.970.2"></span>ὦμον διάρθρωσιν, ὅσπερ καὶ μέγιστός ἐστιν· ἄρχεται μὲν
<span class="lb" data-page="18b.970" data-line="3" id="p18b.970.3"></span>ἀπὸ τῶν κατὰ τὰς νόθας πλευρὰς σπονδύλων, ἐπιπεφυκὼς δὲ
<span class="lb" data-page="18b.970" data-line="4" id="p18b.970.4"></span>τῷ τε ῥαχίτῃ μυὶ καὶ τῷ πέρατι τῆς κατ’ ὠμοπλάτην, φέρεται
<span class="lb" data-page="18b.970" data-line="5" id="p18b.970.5"></span>πρόσω λοξὸς ἀτρέμα μέχρι τινὸς ἐπιπεφυκὼς τοῖς ἐπικειμένοις
<span class="lb" data-page="18b.970" data-line="6" id="p18b.970.6"></span>μυσὶ τῇ ταπεινῇ τῆς ὠμοπλάτης πλευρᾷ. κἀπειδὰν
<span class="lb" data-page="18b.970" data-line="7" id="p18b.970.7"></span>ἀφίκηται κατ’ εὐθὺ τῆς μασχάλης ὄρθιος ἐπ’ αὐτῆς
<span class="lb" data-page="18b.970" data-line="8" id="p18b.970.8"></span>ἀναφέρεται· κἀνταῦθα διὰ τένοντος οὐκ ἀγεννοῦς ἠρέμα
<span class="lb" data-page="18b.970" data-line="9" id="p18b.970.9"></span>πλατέος ἐμφυὼς τῷ βραχίονι κατὰ τὰ ἔνδον μέρη τῆς ἀπονευρώσεως
<span class="lb" data-page="18b.970" data-line="10" id="p18b.970.10"></span>τοῦ μεγίστου μυὸς τῶν ἀπὸ τοῦ στήθους τριῶν.
<span class="lb" data-page="18b.970" data-line="11" id="p18b.970.11"></span>οὗτος ὁ μῦς συμφύεται δύο μυσὶν, ἑνὶ μὲν ὑπερκειμένῳ κατὰ
<span class="lb" data-page="18b.970" data-line="12" id="p18b.970.12"></span>τὴν μασχάλην αὐτὴν, ἑτέρῳ δὲ ἐπὶ τὴν κατ’ ἀγκῶνα
<span class="lb" data-page="18b.970" data-line="13" id="p18b.970.13"></span>διάρθρωσιν ἀφικνουμένῳ, περὶ ὧν ἐν τοῖς ἐξῆς εἰρήσεται.
<span class="lb" data-page="18b.970" data-line="14" id="p18b.970.14"></span>οἱ δὲ ἀπ’ αὐτῆς τῆς ὠμοπλάτης ἐμφυόμενοι πέντε μύες
<span class="lb" data-page="18b.970" data-line="15" id="p18b.970.15"></span>εἰς εὖρος τοὺς τένοντας πλατὺ πάντες τελευτῶντες ἐμφύονται
<span class="lb" data-page="18b.970" data-line="16" id="p18b.970.16"></span>καὶ αὐτοὶ τῷ τοῦ βραχίονος μέρει, ὡς συμφυὴς μὲν τῷ
<span class="lb" data-page="18b.970" data-line="17" id="p18b.970.17"></span>προειρημένῳ μυὶ πλησίον τῆς ἀπονευρώσεως ὁ ἐκ τῶν κάτω 
<span class="pb" data-page="18b.971" id="p18b.971"></span>
<span class="lb" data-page="18b.971" data-line="1" id="p18b.971.1"></span>τῆς ταπεινῆς πλευρᾶς ἀρχόμενος· εἶτα ἐκ τῶν ὀπίσω τε
<span class="lb" data-page="18b.971" data-line="2" id="p18b.971.2"></span>καὶ ἔνδον μερῶν ὑποδυόμενος τὸν βραχίονα, κἄπειτα καταφυόμενος
<span class="lb" data-page="18b.971" data-line="3" id="p18b.971.3"></span>εἰς αὐτὸν ὑψηλοτέρᾳ τε ἄμα καὶ μακροτέρᾳ καὶ
<span class="lb" data-page="18b.971" data-line="4" id="p18b.971.4"></span>ἰσχνοτέρᾳ καὶ συνεχεῖ καταφύσει τῇ τοῦ προειρημένου μυός·
<span class="lb" data-page="18b.971" data-line="5" id="p18b.971.5"></span>αὕτη μὲν οὖν ἐκ τῶν ἔνδον μερῶν ἐστι τοῦ βραχίονος ψαύουσα
<span class="lb" data-page="18b.971" data-line="6" id="p18b.971.6"></span>τῆς προειρημένης ἀπονευρώσεως, ἀνωτέρω δέ ἐστι ταύτης
<span class="lb" data-page="18b.971" data-line="7" id="p18b.971.7"></span>εἰς αὐτὴν ἤδη τὴν κεφαλὴν τοῦ βραχίονος ὁ ἐκ τῶν ἔνδον
<span class="lb" data-page="18b.971" data-line="8" id="p18b.971.8"></span>ἐμφύεται μερῶν τένων τοῦ κατειληφότος μυὸς τὸ σιμὸν τῆς
<span class="lb" data-page="18b.971" data-line="9" id="p18b.971.9"></span>ὠμοπλάτης εὔῤῥωστός τε καὶ πλατὺς ὑπάρχων. ἡ δὲ τοῦ
<span class="lb" data-page="18b.971" data-line="10" id="p18b.971.10"></span>τὴν μεταξὺ χώραν τῆς τε ῥάχεως καὶ τῆς ὠμοπλάτης καὶ
<span class="lb" data-page="18b.971" data-line="11" id="p18b.971.11"></span>τῆς ὑψηλοτέρας πλευρᾶς κατειληφότος ἀπονεύρωσις εἰς αὐτὸ
<span class="lb" data-page="18b.971" data-line="12" id="p18b.971.12"></span>τὸ ὑψηλότατον ἐμφύεται τῇ κεφαλῇ τοῦ βραχίονος οὐ κατὰ
<span class="lb" data-page="18b.971" data-line="13" id="p18b.971.13"></span>τὸ πρὸς τῇ κλειδὶ μόριον αὐτῆς, εἰς ὅπερ ὁ προειρημένος,
<span class="lb" data-page="18b.971" data-line="14" id="p18b.971.14"></span>ἀλλ’ ὅσον ἐκτὸς ἀποτέτμηκεν ἡ μείζων κεφαλὴ τοῦ κατιόντος
<span class="lb" data-page="18b.971" data-line="15" id="p18b.971.15"></span>μυὸς εἰς τὴν κατ’ ἀγκῶνα διάρθρωσιν. συνεχὴς δὲ τῇ
<span class="lb" data-page="18b.971" data-line="16" id="p18b.971.16"></span>προειρημένῃ καταφύσει καὶ ὁ ἐκ τῶν κάτω μερῶν τῆς ἐν
<span class="lb" data-page="18b.971" data-line="17" id="p18b.971.17"></span>ὠμοπλάτῃ ῥάχεως ὁ κατειληφὼς ἅπαν τὸ ἐν μέσῳ χωρίον. 
<span class="pb" data-page="18b.972" id="p18b.972"></span>
<span class="lb" data-page="18b.972" data-line="1" id="p18b.972.1"></span>αὐτῆς τε καὶ τῆς ταπεινῆς πλευρᾶς ἀπονεύρωσιν ποιούμενος
<span class="lb" data-page="18b.972" data-line="2" id="p18b.972.2"></span>ἐμβάλλει τὸν τένοντα τῇ κεφαλῇ τοῦ βραχίονος ἤδη πως
<span class="lb" data-page="18b.972" data-line="3" id="p18b.972.3"></span>μᾶλλον ἔξωθεν. ὁ δὲ τοιούτῳ συνεχὴς μῦς καὶ τάχα ἂν
<span class="lb" data-page="18b.972" data-line="4" id="p18b.972.4"></span>τὸ μόριον αὐτοῦ δόξας εἰς τὰ ἐκτὸς ἀκριβῶς μέρη τοῦ βραχίονος
<span class="lb" data-page="18b.972" data-line="5" id="p18b.972.5"></span>ἐμβάλλει τὸν τένοντα ἐμφυόμενος ἀπὸ τῶν ἄνω μερῶν
<span class="lb" data-page="18b.972" data-line="6" id="p18b.972.6"></span>τῆς ταπεινῆς ἐν ὠμοπλάτῃ πλευρᾶς σχεδὸν ἐκ τοῦ ἡμίσεως
<span class="lb" data-page="18b.972" data-line="7" id="p18b.972.7"></span>αὐτῆς μέρους, κατὰ τὸ κυριώτατον καὶ ὀξύτατον αὐτῆς.
<span class="lb" data-page="18b.972" data-line="8" id="p18b.972.8"></span>αἱ κινήσεις δὲ αὐτοῦ τοῦ μὲν τὴν ἐπωμίδα κατειληφότος
<span class="lb" data-page="18b.972" data-line="9" id="p18b.972.9"></span>ἀνατείνειν ἄνω τὸν βραχίονα κατ’ εὐθεῖαν μάλιστα
<span class="lb" data-page="18b.972" data-line="10" id="p18b.972.10"></span>γραμμήν. τῶν δὲ ἑκατέρωθεν αὐτοῦ τῶν ἐξ αὐτῆς τῆς ὠμοπλάτης
<span class="lb" data-page="18b.972" data-line="11" id="p18b.972.11"></span>ἐκπεφυκότων ὁ μὲν κατὰ τὴν ὑψηλὴν πλευρὰν ἀνατείνει
<span class="lb" data-page="18b.972" data-line="12" id="p18b.972.12"></span>μὲν, ἀλλ’ ἐκκλίνων ἐπὶ τὰ ἔνδον, τῶν δὲ κατὰ τὴν
<span class="lb" data-page="18b.972" data-line="13" id="p18b.972.13"></span>ταπεινὴν ὁ μὲν μείζων ἀνατείνει μὲν καὶ αὐτὸν, ἀλλ’ ἐπὶ
<span class="lb" data-page="18b.972" data-line="14" id="p18b.972.14"></span>τὰ ἐκτός ὁ δὲ ὡς μόριον αὐτοῦ λοξὸν ἀπάγει πρὸς τὰ
<span class="lb" data-page="18b.972" data-line="15" id="p18b.972.15"></span>ἐκτὸς, διαδέχονται δὲ τὰς κινήσεις ταύτας, ἔνδοθεν μὲν οἱ
<span class="lb" data-page="18b.972" data-line="16" id="p18b.972.16"></span>ἀπὸ τοῦ στήθους ἀνιόντες, εἴτε τρεῖς ἐθέλοις λέγειν εἴτε 
<span class="pb" data-page="18b.973" id="p18b.973"></span>
<span class="lb" data-page="18b.973" data-line="1" id="p18b.973.1"></span>τέτταρας. ἔξωθεν δὲ ὁ ἀπὸ τοῦ κάτω πέρατος τῆς ταπεινῆς
<span class="lb" data-page="18b.973" data-line="2" id="p18b.973.2"></span>πλευρᾶς ἀναφερόμενος· τῶν μὲν οὖν ἀπὸ τοῦ στήθους
<span class="lb" data-page="18b.973" data-line="3" id="p18b.973.3"></span>μυῶν ἁπάντων προσαγόντων ἔσω τὸν βραχίονα, τὴν μὲν
<span class="lb" data-page="18b.973" data-line="4" id="p18b.973.4"></span>κεφαλὴν αὐτοῦ μᾶλλον ὑψηλότατος ἐπὶ τὰ νῶτα, τὸ δ’ ὅλον
<span class="lb" data-page="18b.973" data-line="5" id="p18b.973.5"></span>κῶλον ὡς ἐπὶ τὸ στῆθος ὁ μέγιστος ὁ διφυὴς προσάγει.
<span class="lb" data-page="18b.973" data-line="6" id="p18b.973.6"></span>ταθέντων δ’ ἀμφοτέρων ὁμοῦ τῶν κατ’ αὐτὸν μυῶν ὁμοτόνως
<span class="lb" data-page="18b.973" data-line="7" id="p18b.973.7"></span>ἀνατείνεται, τῶν τε ἄνω καὶ τῶν κάτω ἡ μέση γίνεται
<span class="lb" data-page="18b.973" data-line="8" id="p18b.973.8"></span>κίνησις. εἰ δὲ ὁ ἕτερος ἐνεργήσειε μόνος, ὑψηλοτέραν
<span class="lb" data-page="18b.973" data-line="9" id="p18b.973.9"></span>τὴν προσαγωγὴν ὁ ὑψηλότερος ἐργάζεται, ταπεινοτέραν δὲ
<span class="lb" data-page="18b.973" data-line="10" id="p18b.973.10"></span>ὁ ταπεινότερος. ὁ δὲ παρὰ τὸν τιτθὸν προσάγει τῷ στήθει
<span class="lb" data-page="18b.973" data-line="11" id="p18b.973.11"></span>τὸν βραχίονα καὶ κατασπᾷ κάτω. ἐπὶ τούτοις δὲ ὁ
<span class="lb" data-page="18b.973" data-line="12" id="p18b.973.12"></span>μὲν ἐπιπολῆς ὁ λεπτὸς ἐπὶ τὰς λαγόνας ἀτρέμα πλάγιον, ὁ
<span class="lb" data-page="18b.973" data-line="13" id="p18b.973.13"></span>δ’ ὑπ’ αὐτῷ μέγιστος εὐθὺ ἀποτείνει παρὰ τὰς πλευρὰς
<span class="lb" data-page="18b.973" data-line="14" id="p18b.973.14"></span>τὸν βραχίονα. τούτων δὲ ἐφεξῆς οἱ λοιποὶ δύο μύες ἀπ’
<span class="lb" data-page="18b.973" data-line="15" id="p18b.973.15"></span>αὐτῆς τῆς ὠμοπλάτης ἐκδέχονται περιάγοντες ἔξω τε καὶ
<span class="lb" data-page="18b.973" data-line="16" id="p18b.973.16"></span>εἰς τοὐπίσω τὸ κῶλον· ὁ μὲν ἀπὸ τῶν σιμῶν ἐκπεφυκὼς
<span class="lb" data-page="18b.973" data-line="17" id="p18b.973.17"></span>τὴν κεφαλὴν αὐτοῦ περιστρέφων εἰς τοὐπίσω, ὁ δὲ ἀπό τε 
<span class="pb" data-page="18b.974" id="p18b.974"></span>
<span class="lb" data-page="18b.974" data-line="1" id="p18b.974.1"></span>τοῦ κάτω πέρατος τῆς ταπεινῆς πλευρᾶς ἐκεῖνο μάλιστα τὸ
<span class="lb" data-page="18b.974" data-line="2" id="p18b.974.2"></span>μέρος, εἰς ὅπερ ἐμφύεσθαι λέγεται, πρὸς τοὐκτὸς ἐπάγων.
<span class="lb" data-page="18b.974" data-line="3" id="p18b.974.3"></span>ἀμφότεροι δὲ ἐνεργήσαντες ἅμα τὴν ἐν τῷ καλουμένῳ διπλασιασμῷ
<span class="lb" data-page="18b.974" data-line="4" id="p18b.974.4"></span>περιαγωγὴν ἐργάζονται τοῦ βραχίονος.
</p>
</section>
<section id="s22" title="Chapter 22">
<p>
Περὶ τοῦ μικροῦ μυὸς τοῦ κατὰ τὴν ἐν ὤμῳ διάρθρωσιν.
</p>
<p>
<span class="lb" data-page="18b.974" data-line="5" id="p18b.974.5"></span>Μικρὸς παντάπασι μῦς ἐγκατακέκρυπται τῇ διαρθρώσει,
<span class="lb" data-page="18b.974" data-line="6" id="p18b.974.6"></span>συνεκφυόμενος μὲν τῇ μικροτέρᾳ κεφαλῇ τοῦ κατὰ τὸν
<span class="lb" data-page="18b.974" data-line="7" id="p18b.974.7"></span>βραχίονα μυὸς τοῦ μεγάλου, καταφυόμενος δὲ εὐθέως ὑπὸ
<span class="lb" data-page="18b.974" data-line="8" id="p18b.974.8"></span>τὴν κεφαλὴν τοῦ βραχίονος ἐν τῇ μεταξὺ χώρᾳ τῶν ἀπονευρώσεων
<span class="lb" data-page="18b.974" data-line="9" id="p18b.974.9"></span>τοῦ τε ἀπὸ τοῦ σιμοῦ τῆς ὠμοπλάτης ἐκφυομένου
<span class="lb" data-page="18b.974" data-line="10" id="p18b.974.10"></span>μυὸς καὶ προσέτι τοῦ παραφυομένου πάσῃ τῇ ταπεινῇ
<span class="lb" data-page="18b.974" data-line="11" id="p18b.974.11"></span>πλευρᾷ. τοῦτον τὸν μῦν καὶ μέρος μὲν ἂν τις ἴσως θείη
<span class="lb" data-page="18b.974" data-line="12" id="p18b.974.12"></span>τοῦ κατὰ τὸν βραχίονα μεγάλου μυὸς, οὐ μὴν ἀλλὰ καὶ
<span class="lb" data-page="18b.974" data-line="13" id="p18b.974.13"></span>καθ’ ἑαυτὸν, ἀνατάσει γὰρ λοξῇ βραχύ τι δύναται
<span class="lb" data-page="18b.974" data-line="14" id="p18b.974.14"></span>συντελεῖν.
</p>
<span class="pb" data-page="18b.975" id="p18b.975"></span>
</section>
<section id="s23" title="Chapter 23">
<p>
Περὶ τῶν κινούντων τὴν κατ’ ἀγκῶνα διάρθρωσιν μυῶν.
</p>
<p>
<span class="lb" data-page="18b.975" data-line="1" id="p18b.975.1"></span>Ἡ κατ’ ἀγκῶνα διάρθρωσις ὑπὸ τεττάρων κινεῖται
<span class="lb" data-page="18b.975" data-line="2" id="p18b.975.2"></span>μυῶν ἅπαν ἐν κύκλῳ τὸ τοῦ βραχίονος ὀστοῦν κατειληφότων.
<span class="lb" data-page="18b.975" data-line="3" id="p18b.975.3"></span>οἱ μὲν οὖν πρόσθιοι δύο κάμπτουσι τὸ ἄρθρον οὐκ
<span class="lb" data-page="18b.975" data-line="4" id="p18b.975.4"></span>εὐθεῖαν ἀκριβῶς ἑκάτερος καμπτὴν, ἀλλ’ ὁ μὲν ἔσω παρεγκλίνων,
<span class="lb" data-page="18b.975" data-line="5" id="p18b.975.5"></span>ὁ δ’ ἔξω. καταφύεται γὰρ ὁ μὲν εἰς τὸ τῆς κερκίδος
<span class="lb" data-page="18b.975" data-line="6" id="p18b.975.6"></span>ὀστοῦν, ὁ δὲ εἰς τὸ τοῦ πήχεως συνεπιφυόμενος ἑκάτερος
<span class="lb" data-page="18b.975" data-line="7" id="p18b.975.7"></span>καὶ τῷ περιέχοντι τὴν διάρθρωσιν ὑμενώδει συνδέσμῳ.
<span class="lb" data-page="18b.975" data-line="8" id="p18b.975.8"></span>ταθέντων δὲ ἀμφοῖν ἡ μέση γίνεται κάμψις ἡ τὸν
<span class="lb" data-page="18b.975" data-line="9" id="p18b.975.9"></span>καρπὸν ἐπὶ τὸ ἀκρώμιον ἀνάγουσα. ὁ μὲν οὖν ἔσω μᾶλλον
<span class="lb" data-page="18b.975" data-line="10" id="p18b.975.10"></span>κάμπτων ὁ μείζων μῦς ἐναργῶς ὁρᾶται καὶ πρὸ τῆς ἀνατομῆς
<span class="lb" data-page="18b.975" data-line="11" id="p18b.975.11"></span>ὅλον τοῦ βραχίονος κατειληφὼς τὸ πρόσθιον. ἄρχεται
<span class="lb" data-page="18b.975" data-line="12" id="p18b.975.12"></span>δὲ ἀπό τε τῆς ὑψηλῆς ὀφρύος τοῦ τῆς ὠμοπλάτης αὐχένος
<span class="lb" data-page="18b.975" data-line="13" id="p18b.975.13"></span>καὶ τῆς ἀγκυροειδοῦς ἀποφύσεως, τῇ μὲν ὀφρύϊ διὰ συνδέσμου
<span class="lb" data-page="18b.975" data-line="14" id="p18b.975.14"></span>τινὸς ἰσχυροῦ στρογγύλου συναπτόμενος, τῇ δὲ ἀγκυροειδεῖ
<span class="lb" data-page="18b.975" data-line="15" id="p18b.975.15"></span>δι’ ἑτέρου συνδέσμου λεπτοτέρου τε ἅμα καὶ ἀκριβῶς 
<span class="pb" data-page="18b.976" id="p18b.976"></span>
<span class="lb" data-page="18b.976" data-line="1" id="p18b.976.1"></span>στρογγύλου. συνεκφύεται δὲ αὐτῷ σαρκοειδής τις οὐσία
<span class="lb" data-page="18b.976" data-line="2" id="p18b.976.2"></span>προσεοικυῖα μικρῷ μυί. αὕτη μὲν οὖν ὑπερβᾶσα τὸ ἄρθρον
<span class="lb" data-page="18b.976" data-line="3" id="p18b.976.3"></span>ὑπὸ τὴν κεφαλὴν τοῦ βραχίονος ἐμφύεται. προελθὼν
<span class="lb" data-page="18b.976" data-line="4" id="p18b.976.4"></span>δὲ ἐντεῦθεν ὁ σύνδεσμος δι’ ἄλλης ἀρχῆς ἐμφύεται τῷ βραχίονι
<span class="lb" data-page="18b.976" data-line="5" id="p18b.976.5"></span>τῆς μέσης αὐτῆς χώρας ἀνωτέρω, καθ’ ἃ μέρη τὸ
<span class="lb" data-page="18b.976" data-line="6" id="p18b.976.6"></span>σῶμα αὐτοῦ τοῦ μυὸς ἄρχεται γεννᾶσθαι δεχόμενον εἰς ἑαυτὸ
<span class="lb" data-page="18b.976" data-line="7" id="p18b.976.7"></span>καὶ τὸν ἕτερον σύνδεσμον· ἐντεῦθεν δὲ κατιὼν ὁ μῦς διὰ
<span class="lb" data-page="18b.976" data-line="8" id="p18b.976.8"></span>τῶν ἐμπροσθίων μερῶν τοῦ βραχίονος ἄχρι μὲν ἡμίσεως
<span class="lb" data-page="18b.976" data-line="9" id="p18b.976.9"></span>αὐτοῦ ψαύει, τὸ δὲ ἀπὸ τοῦδε μετέωρος ἐπιβεβλημένος
<span class="lb" data-page="18b.976" data-line="10" id="p18b.976.10"></span>θατέρῳ τῶν ἐνταῦθα μυῶν εἰς τὴν κατ’ ἀγκῶνα διάρθρωσιν
<span class="lb" data-page="18b.976" data-line="11" id="p18b.976.11"></span>ἐμβάλλει, ὁ δὲ ἕτερος ἐκφύεται μὲν τὴν ἀρχὴν ὄπισθεν
<span class="lb" data-page="18b.976" data-line="12" id="p18b.976.12"></span>ἔχων ἐγγὺς τῆς κεφαλῆς τοῦ βραχίονος· ἐνταῦθα δὲ διὰ
<span class="lb" data-page="18b.976" data-line="13" id="p18b.976.13"></span>τῶν ἔξωθεν μερῶν λοξὸς ἐπὶ τὰ πρόσω παραγενόμενος ἄχρι
<span class="lb" data-page="18b.976" data-line="14" id="p18b.976.14"></span>τῆς κατ’ ἀγκῶνα διαρθρώσεως. ἐμφύεται δὲ ὁ μῦς οὗτος
<span class="lb" data-page="18b.976" data-line="15" id="p18b.976.15"></span>εἰς τὸ τοῦ πήχεως ὀστοῦν, ὥσπερ ὁ προειρημένος ὁ μείζων
<span class="lb" data-page="18b.976" data-line="16" id="p18b.976.16"></span>εἰς τὸ τῆς κερκίδος. τῶν δὲ ἐκτεινόντων τὴν κατ’ ἀγκῶνα
<span class="lb" data-page="18b.976" data-line="17" id="p18b.976.17"></span>διάρθρωσιν μυῶν ἡ μὲν ἑτέρα τὴν ἀρχὴν ὑπὸ τῆς ταπεινῆς
<span class="lb" data-page="18b.976" data-line="18" id="p18b.976.18"></span>ἐστι πλευρᾶς τῆς ὠμοπλάτης τοῦ ἡμίσεως, ὅσον ὡς 
<span class="pb" data-page="18b.977" id="p18b.977"></span>
<span class="lb" data-page="18b.977" data-line="1" id="p18b.977.1"></span>πρὸς τὸν ὦμον ἀναφέρεται, ἡ δὲ ἑτέρα μετὰ τὴν κεφαλὴν
<span class="lb" data-page="18b.977" data-line="2" id="p18b.977.2"></span>τοῦ βραχίονος ἐκ τῶν ὄπισθεν μερῶν αὐτοῦ ἐκπέφυκε.
<span class="lb" data-page="18b.977" data-line="3" id="p18b.977.3"></span>συναμφυεῖσαι δὲ ἀλλήλαις αὗται μέγιστόν σοι δόξουσιν ἐργάσασθαι
<span class="lb" data-page="18b.977" data-line="4" id="p18b.977.4"></span>μῦν ἕνα καταφυόμενον εἰς τὸν ἀγκῶνα τένοντι
<span class="lb" data-page="18b.977" data-line="5" id="p18b.977.5"></span>πλατεῖ· ἀλλ’ εἰ ταῖς ἄνωθεν ἐκφύσεσιν εἴ πως κατὰ τὴν
<span class="lb" data-page="18b.977" data-line="6" id="p18b.977.6"></span>τῶν ἰνῶν εὐθύτητα φανεῖταί σοι διφυὴς ὁ τένων οὗτος, τὸ
<span class="lb" data-page="18b.977" data-line="7" id="p18b.977.7"></span>μὲν ἔξωθεν μέρος ἀπὸ τοῦ προτέρου ῥηθέντος ἔχων μυὸς,
<span class="lb" data-page="18b.977" data-line="8" id="p18b.977.8"></span>τὸ δὲ ἕτερον ἀπὸ τοῦ δευτέρου. ἐκτείνουσι μὲν οἱ μύες
<span class="lb" data-page="18b.977" data-line="9" id="p18b.977.9"></span>ἀμφότεροι τὴν κατ’ ἀγκῶνα διάρθρωσιν, ἀλλ’ ὁ μὲν πρότερος
<span class="lb" data-page="18b.977" data-line="10" id="p18b.977.10"></span>ἅμα τῷ παρεγκλίνειν ἐκτὸς, ὁ δὲ ἕτερος ἔσω καὶ οὗτος
<span class="lb" data-page="18b.977" data-line="11" id="p18b.977.11"></span>ἐπὶ βραχὺ ποιεῖται τὴν ἔγκλισιν. ἡ δὲ περιπεφυκυῖα τὸ
<span class="lb" data-page="18b.977" data-line="12" id="p18b.977.12"></span>τοῦ βραχίονος ὀστοῦν μοῖρα τοῦ δευτέρου ῥηθέντος μυός·
<span class="lb" data-page="18b.977" data-line="13" id="p18b.977.13"></span>ἔστι γὰρ ὥσπερ τις διφυὴς σαρκώδης ὕλη διαμένουσα κατὰ
<span class="lb" data-page="18b.977" data-line="14" id="p18b.977.14"></span>τὸ ὄπισθεν ἐμβάλλει μέρος τοῦ ἀγκῶνος, εὐθεῖάν πως μᾶλλον
<span class="lb" data-page="18b.977" data-line="15" id="p18b.977.15"></span>ἔκτασιν ἐργαζομένη περὶ τὸν πῆχυν εἴσω βραχὺ ῥέπουσα.
<span class="lb" data-page="18b.977" data-line="16" id="p18b.977.16"></span>ἔστι δὲ καὶ ἄλλη τις ἔμφυσις εἰς τὴν κατ’ ἀγκῶνα διάρθρωσιν
<span class="lb" data-page="18b.977" data-line="17" id="p18b.977.17"></span>ἐπὶ τῶν πιθήκων λοξὴν ἐπὶ τὰ ἔξω τὴν ἔγκλισιν 
<span class="pb" data-page="18b.978" id="p18b.978"></span>
<span class="lb" data-page="18b.978" data-line="1" id="p18b.978.1"></span>ἐργαζομένη· καὶ γὰρ καταπέφυκεν εἰς τὰ ἐκτὸς ὁ τῆς διαρθρώσεως
<span class="lb" data-page="18b.978" data-line="2" id="p18b.978.2"></span>ἀπὸ διαφύσεως ἐγκαρσίας. ἀρχομένη τοῦ μεγίστου
<span class="lb" data-page="18b.978" data-line="3" id="p18b.978.3"></span>τῶν κατὰ τὸν ὦμον μυῶν, ὃν ἀπὸ τῆς ῥάχεως καὶ τῶν
<span class="lb" data-page="18b.978" data-line="4" id="p18b.978.4"></span>πλευρῶν ἔφην ἀνέρχεσθαι.
</p>
</section>
<section id="s24" title="Chapter 24">
<p>
<span class="lb" data-page="18b.978" data-line="5" id="p18b.978.5"></span>Περὶ τῶν κατὰ τὸν πῆχυν μυῶν, ὑφ’ ὦν ὅ τε κερκὶς καὶ
<span class="lb" data-page="18b.978" data-line="6" id="p18b.978.6"></span>καρπὸς καὶ οἱ δάκτυλοι κινοῦνται.
</p>
<p>
<span class="lb" data-page="18b.978" data-line="7" id="p18b.978.7"></span>Κατὰ διαφέροντας τρόπους διδασκαλίας ἄλλοτε ἄλλως ὁ
<span class="lb" data-page="18b.978" data-line="8" id="p18b.978.8"></span>ἀριθμὸς δύναται λέγεσθαι τῶν περὶ τὸν πῆχυν μυῶν, ὡς ἐν
<span class="lb" data-page="18b.978" data-line="9" id="p18b.978.9"></span>ταῖς ἀνατομικαῖς ἐγχειρήσεσιν ἐδείκνυμεν. ἀκριβολόγου μὲν
<span class="lb" data-page="18b.978" data-line="10" id="p18b.978.10"></span>δεκαεπτὰ, διδάσκειν δὲ βουλομένῳ τοὺς πρώτους ἀρχομένους
<span class="lb" data-page="18b.978" data-line="11" id="p18b.978.11"></span>δεκαπέντε. τεταγμένοι δέ εἰσιν ἐκ μὲν τῶν ἔνδον τοῦ πήχεως
<span class="lb" data-page="18b.978" data-line="12" id="p18b.978.12"></span>ἑπτὰ μύες οὔτε πλείους οὔτε ἐλάττους ἀριθμεῖσθαι
<span class="lb" data-page="18b.978" data-line="13" id="p18b.978.13"></span>δυνάμενοι, κατὰ δὲ τὴν ἔξω χώραν ὁ μὲν ἐλάχιστος ἀριθμὸς
<span class="lb" data-page="18b.978" data-line="14" id="p18b.978.14"></span>ὀκτὼ, διαχωριζομένων δὲ τῶν συμφυῶν μυῶν ὁ πλεῖστος
<span class="lb" data-page="18b.978" data-line="15" id="p18b.978.15"></span>δέκα, μέσος δὲ ἀμφοῖν ὁ τῶν ἐννέα. δῆλον δὲ ὅτι τῆς χειρὸς
<span class="lb" data-page="18b.978" data-line="16" id="p18b.978.16"></span>ἐσχηματισμένης οὕτως ὡς ὑποκεῖσθαι μὲν τὸ τοῦ πήχεως
<span class="lb" data-page="18b.978" data-line="17" id="p18b.978.17"></span>ὀστοῦν, ἐπικεῖσθαι δὲ τὸ τῆς κερκίδος, καθὸ ἢ ἔνδον 
<span class="pb" data-page="18b.979" id="p18b.979"></span>
<span class="lb" data-page="18b.979" data-line="1" id="p18b.979.1"></span>ἢ ἔξω τι λέγουσι τοῦ πήχεως οἱ ἀνατομικοὶ, κάτωθεν μὲν
<span class="lb" data-page="18b.979" data-line="2" id="p18b.979.2"></span>οὖν ὅλως οὐδεὶς· ὑποτέτακται τῷ πήχει μῦς, ἄνωθεν δὲ ἐπιβέβληται
<span class="lb" data-page="18b.979" data-line="3" id="p18b.979.3"></span>τῇ κερκίδι. περὶ ὧν ἐσφάλησαν ἅπαντες, ἀλλ’
<span class="lb" data-page="18b.979" data-line="4" id="p18b.979.4"></span>ἡμεῖς γε σαφῶς αὐτὸν ἐξηγησόμεθα τοῖς ἔξω προσνέμοντες
<span class="lb" data-page="18b.979" data-line="5" id="p18b.979.5"></span>ἐννέα τὸν ἀριθμὸν οὖσι χωρὶς τούτων· τοὺς μὲν γὰρ τέσσαρας
<span class="lb" data-page="18b.979" data-line="6" id="p18b.979.6"></span>δακτύλους ἄνευ τοῦ μεγάλου μῦς εἶς μέγας ἐκτείνει
<span class="lb" data-page="18b.979" data-line="7" id="p18b.979.7"></span>κατὰ τὴν μέσην μάλιστα χώραν τεταγμένος ὅλου τοῦ κώλου
<span class="lb" data-page="18b.979" data-line="8" id="p18b.979.8"></span>τέσσαρας ἀποφύων τένοντας εἰς ἕκαστον δάκτυλον ἕνα. δύο
<span class="lb" data-page="18b.979" data-line="9" id="p18b.979.9"></span>δ’ ἐφ’ ἑκάτερα τοῦδε μύες· ὁ μὲν τοὺς μικροὺς δακτύλους
<span class="lb" data-page="18b.979" data-line="10" id="p18b.979.10"></span>ἀπάγει λοξοὺς ἀπὸ τῶν ἄλλων, ὁ δὲ τοὺς ὑπολοίπους τρεῖς
<span class="lb" data-page="18b.979" data-line="11" id="p18b.979.11"></span>τούτοις προσάγει. εἰ δ’ ἀκριβολογεῖς, δύω μύας ἂν εἴποις
<span class="lb" data-page="18b.979" data-line="12" id="p18b.979.12"></span>εἶναι τούτους ἀλλήλοις συμφυεῖς· οὗτοι ἅπαντες ὑφ’
<span class="lb" data-page="18b.979" data-line="13" id="p18b.979.13"></span>ἑνὸς συνδέσμου καλύπτονται κατ’ αὐτὰς μάλιστα τὰς κεφαλὰς
<span class="lb" data-page="18b.979" data-line="14" id="p18b.979.14"></span>τῶν τενόντων ἐκπεφυκότος τῷ πρὸς τῷ καρπῷ πέρατι,
<span class="lb" data-page="18b.979" data-line="15" id="p18b.979.15"></span>πήχεώς τε καὶ κερκίδος ἑκάστης κεφαλῆς ἰσαρίθμους ἀποφυούσης
<span class="lb" data-page="18b.979" data-line="16" id="p18b.979.16"></span>τένοντας τοῖς κινουμένοις δακτύλοις. ἄλλοι δ’ ἐφ’
<span class="lb" data-page="18b.979" data-line="17" id="p18b.979.17"></span>ἑκάτερα τούτων ὁ μὲν τῷ πήχει παρατεταμένος ἔξωθεν εἰς 
<span class="pb" data-page="18b.980" id="p18b.980"></span>
<span class="lb" data-page="18b.980" data-line="1" id="p18b.980.1"></span>τὸ πρὸς τῷ μικρῷ δακτύλῳ μετακάρπιον ἐμφύεται δι’ ἑνὸς
<span class="lb" data-page="18b.980" data-line="2" id="p18b.980.2"></span>τένοντος, ὁ δὲ εἰς τὸ τοῦ λιχανοῦ τε καὶ μέσου διὰ δυοῖν·
<span class="lb" data-page="18b.980" data-line="3" id="p18b.980.3"></span>καὶ τρίτος ἐπὶ τοῖσδε δι’ ἑνὸς εἰς τὸ πρῶτον ὀστοῦν τοῦ
<span class="lb" data-page="18b.980" data-line="4" id="p18b.980.4"></span>καρποῦ τὸ κατὰ τὸν μέγαν δάκτυλον ὑπὸ τούτων τῶν τριῶν ὁ
<span class="lb" data-page="18b.980" data-line="5" id="p18b.980.5"></span>καρπὸς ἐκτείνεται κατὰ μὲν τὸν μικρὸν δάκτυλον ἐγκλινομένης
<span class="lb" data-page="18b.980" data-line="6" id="p18b.980.6"></span>ὡς ἐπὶ τὸ πρηνὲς σχῆμα τῆς ἄκρας χειρὸς, κατὰ δὲ τὸν μέγαν
<span class="lb" data-page="18b.980" data-line="7" id="p18b.980.7"></span>ἐπὶ τὸ ὕπτιον. ὁ μέσος δ’ ἀμφοῖν οἷον μῦς μέσην ἀμφοτέρων
<span class="lb" data-page="18b.980" data-line="8" id="p18b.980.8"></span>ἐργάζεται τὴν ἔκτασιν τοῦ καρποῦ· μέσην ἀμφοῖν καὶ
<span class="lb" data-page="18b.980" data-line="9" id="p18b.980.9"></span>οἱ λοιποὶ δύο μύες, ἐὰν ἐνεργήσωσιν ἅμα τὴν κατάτασιν,
<span class="lb" data-page="18b.980" data-line="10" id="p18b.980.10"></span>ἡ χεὶρ ἄκρα λαμβάνει. τῷ μέντοι κατὰ τὸν μέγαν δάκτυλον
<span class="lb" data-page="18b.980" data-line="11" id="p18b.980.11"></span>κινοῦντι τὸν καρπὸν, ὡς εἴρηται, παραπέφυκεν ἕτερος
<span class="lb" data-page="18b.980" data-line="12" id="p18b.980.12"></span>μῦς, ὡς ἕνα τίθεσθαι ἀμφοτέρους καθήκων εἰς τὸ πρῶτον
<span class="lb" data-page="18b.980" data-line="13" id="p18b.980.13"></span>ὀστοῦν τοῦ μεγάλου δακτύλου καὶ κινεῖ γε αὐτὸν τὴν ἀνάλογον
<span class="lb" data-page="18b.980" data-line="14" id="p18b.980.14"></span>ἐπὶ θάτερα κίνησιν τῇ προειρημένῃ λοξῇ κατὰ τοὺς
<span class="lb" data-page="18b.980" data-line="15" id="p18b.980.15"></span>πέντε δακτύλους, ἣν ἀπὸ τριῶν ἔφην γίγνεσθαι μυῶν. σύνδεσμος
<span class="lb" data-page="18b.980" data-line="16" id="p18b.980.16"></span>δὲ καὶ ταύτας ἀμφοτέρας τὰς κεφαλὰς περιλαμβάνει
<span class="lb" data-page="18b.980" data-line="17" id="p18b.980.17"></span>κατὰ τὸ τῆς κερκίδος ὑψηλὸν καὶ τὰς ἑτέρας δύο τὰς 
<span class="pb" data-page="18b.981" id="p18b.981"></span>
<span class="lb" data-page="18b.981" data-line="1" id="p18b.981.1"></span>τὸν καρπὸν κινούσας. εἰ δ’ ἄμφω ταθεῖεν ἅμα ἀκλινῆ τὴν
<span class="lb" data-page="18b.981" data-line="2" id="p18b.981.2"></span>ἔκτασιν ὁ μέγας δάκτυλος λαμβάνει. λοιποὶ δὲ τῶν ἔξωθεν
<span class="lb" data-page="18b.981" data-line="3" id="p18b.981.3"></span>τοῦ πήχεως μυῶν εἰσιν ὅ τε ἐμφυόμενος τοῖς ἄνω τῆς κερκίδος
<span class="lb" data-page="18b.981" data-line="4" id="p18b.981.4"></span>μέρεσι λοξὸς ὅλος σαρκοειδής· ὅ τε ἐπικείμενος ἄνωθεν
<span class="lb" data-page="18b.981" data-line="5" id="p18b.981.5"></span>αὐτῇ μακρὸς οὐκ εἰς ἀκριβῆ τένοντα τελευτῶν οὐδ’
<span class="lb" data-page="18b.981" data-line="6" id="p18b.981.6"></span>αὐτός. διαμένει γὰρ τὸ πέρας αὐτοῦ σαρκοειδὲς ἠρέμα
<span class="lb" data-page="18b.981" data-line="7" id="p18b.981.7"></span>πλατεῖ τένοντι μιγνύμενον ὑμενώδει. καταφύεται δὲ εἰς τὸ
<span class="lb" data-page="18b.981" data-line="8" id="p18b.981.8"></span>κάτω πέρας τῆς κερκίδος τὸ πρὸς τῷ καρπῷ κατὰ τὸ ἔνδον
<span class="lb" data-page="18b.981" data-line="9" id="p18b.981.9"></span>αὐτοῦ μέρος, τὴν κεφαλὴν δὲ ἀνήκουσαν ἐπὶ τὸ τοῦ βραχίονος
<span class="lb" data-page="18b.981" data-line="10" id="p18b.981.10"></span>ὀστοῦν ἔχει. τῶν ἄλλων μυῶν τῶν προειρημένων αἱ
<span class="lb" data-page="18b.981" data-line="11" id="p18b.981.11"></span>ἄνωθεν ἀρχαὶ τόνδε τὸν τρόπον ἔχουσιν· ἐκ μὲν τῆς ἔξω
<span class="lb" data-page="18b.981" data-line="12" id="p18b.981.12"></span>κεφαλῆς τοῦ βραχίονος, ἣν δὴ καὶ κόνδυλον ὀνομάζουσι,
<span class="lb" data-page="18b.981" data-line="13" id="p18b.981.13"></span>τρεῖς ἐκπεφύκασι συμφυεῖς ἀλλήλοις, ὑψηλότατος μὲν ὁ τῶν
<span class="lb" data-page="18b.981" data-line="14" id="p18b.981.14"></span>τεσσάρων δακτύλων, ταπεινότατος δὲ ὁ κατὰ τὸν μικρὸν δάκτυλον
<span class="lb" data-page="18b.981" data-line="15" id="p18b.981.15"></span>τοῦ καρποῦ, μέσος δ’ ἀμφοῖν ὁ τῶν δυοῖν δακτύλων
<span class="lb" data-page="18b.981" data-line="16" id="p18b.981.16"></span>τῶν μικρῶν, οἱ δὲ τῶν ὑπολοίπων τριῶν δακτύλων δύο
<span class="lb" data-page="18b.981" data-line="17" id="p18b.981.17"></span>μύες ἑνούμενοί τε καὶ συμφυόμενοι κατά τι μέρος ἑαυτῶν 
<span class="pb" data-page="18b.982" id="p18b.982"></span>
<span class="lb" data-page="18b.982" data-line="1" id="p18b.982.1"></span>ἐκπεφύκασι τοῦ πήχεως ὀλίγου δεῖν ὅλου. ὁ μὲν εἰς τοὺς
<span class="lb" data-page="18b.982" data-line="2" id="p18b.982.2"></span>δακτύλους ἐμβάλλων τόν τε μέσον καὶ τὸν λιχανὸν ἐκ τοῦ
<span class="lb" data-page="18b.982" data-line="3" id="p18b.982.3"></span>πρὸς τὸν καρπὸν μέρους, ὁ δὲ εἰς τὸν μέγαν δάκτυλον ἐκ
<span class="lb" data-page="18b.982" data-line="4" id="p18b.982.4"></span>τοῦ μετ’ αὐτὸν τοῦ πρὸς τὴν κατ’ ἀγκῶνα διάρθρωσιν
<span class="lb" data-page="18b.982" data-line="5" id="p18b.982.5"></span>ἀνήκοντος. ἡ δὲ ἀρχὴ τῆς ἐκφύσεως αὐτῷ τὸ ὑποκείμενον
<span class="lb" data-page="18b.982" data-line="6" id="p18b.982.6"></span>αὐτοῦ μέρος ἐστὶ τῆς κεφαλῆς τῆς κερκίδος. ταύτης τῆς
<span class="lb" data-page="18b.982" data-line="7" id="p18b.982.7"></span>ἀρχῆς σμικρὸν κατωτέρω καὶ ὁ τὸν μέγαν δάκτυλον κινῶν
<span class="lb" data-page="18b.982" data-line="8" id="p18b.982.8"></span>ἐκφύεται διὰ τῆς μεταξὺ χώρας πήχεώς τε καὶ κερκίδος ἐπὶ
<span class="lb" data-page="18b.982" data-line="9" id="p18b.982.9"></span>τὸ κάτω φερόμενος. ὑψηλότερος δὲ αὐτοῦ τήν τε ἔκφυσιν
<span class="lb" data-page="18b.982" data-line="10" id="p18b.982.10"></span>ἐκ τῆς κερκίδος ἔχων καὶ τὴν μετὰ ταῦτα χείραν ἅπασαν ὁ
<span class="lb" data-page="18b.982" data-line="11" id="p18b.982.11"></span>τοῦ καρποῦ μῦς ἐστιν ὁ κατὰ τὸν μέγαν δάκτυλον. ὁ δ’
<span class="lb" data-page="18b.982" data-line="12" id="p18b.982.12"></span>εἰς τὸ πρὸ τοῦ λιχανοῦ τε καὶ μέσου μετακάρπιον ἐκφυόμενος
<span class="lb" data-page="18b.982" data-line="13" id="p18b.982.13"></span>ἐπίκειται μὲν ἔξω ἐν ἅπαντι τῷ τῆς κερκίδος ὀστῷ,
<span class="lb" data-page="18b.982" data-line="14" id="p18b.982.14"></span>τὴν δ’ ἔκφυσιν ἐκ τῶν ὑπεράνω μερῶν ἔχει τοῦ ἔξω κονδύλου
<span class="lb" data-page="18b.982" data-line="15" id="p18b.982.15"></span>τοῦ βραχίονος ὑποκειμένην τοῦ πρώτου πάντων ῥηθέντος
<span class="lb" data-page="18b.982" data-line="16" id="p18b.982.16"></span>μυὸς, ὃς ἐκτείνει τοὺς τέσσαρας δακτύλους. οὗτος ὁ μῦς
<span class="lb" data-page="18b.982" data-line="17" id="p18b.982.17"></span>ἅπτεται μὲν ἀεὶ καὶ τοῦ βραχίονος αὐτοῦ κατὰ τὴν πρώτην 
<span class="pb" data-page="18b.983" id="p18b.983"></span>
<span class="lb" data-page="18b.983" data-line="1" id="p18b.983.1"></span>ἔκφυσιν ὀλίγον τι προσαναβαίνων ἀπὸ τοῦ κονδύλου. φαίνεται
<span class="lb" data-page="18b.983" data-line="2" id="p18b.983.2"></span>δὲ ἐνίοτε καὶ μέχρι πλείονος ἀνατεινόμενος· οὐ γὰρ
<span class="lb" data-page="18b.983" data-line="3" id="p18b.983.3"></span>ἀκριβοῦσι τὰς εἰρημένας ἐκφύσεις διὰ παντὸς οἱ μύες, ἀλλ’
<span class="lb" data-page="18b.983" data-line="4" id="p18b.983.4"></span>ἐν τῷ σπανίῳ ποτὲ προσεπιλαμβάνουσιν ἤτοι τῶν ἄνω μορίων
<span class="lb" data-page="18b.983" data-line="5" id="p18b.983.5"></span>ἢ τῶν ἐφ’ ἑκάτερα. τούτων δὲ ἀνωτέρω τὴν κεφαλὴν
<span class="lb" data-page="18b.983" data-line="6" id="p18b.983.6"></span>ἡ τῆς κερκίδος ἴδιος ἔχει μῦς, ὁ καθ’ ὅλης αὐτῆς ἄνωθεν
<span class="lb" data-page="18b.983" data-line="7" id="p18b.983.7"></span>ἐκτεταμένος, ἐνέργειαν ἔχων ὑπτίαν ἐργάζεσθαι τὴν χεῖρα.
<span class="lb" data-page="18b.983" data-line="8" id="p18b.983.8"></span>λοιπὸς δὲ ἄλλος μῦς ἐστι τῆς κερκίδος ἐν τοῖς ἔξω χωρίοις
<span class="lb" data-page="18b.983" data-line="9" id="p18b.983.9"></span>λοξὸς, ἐμφυόμενος αὐτοῦ τοῖς ἄνω μέρεσιν οὐχ ὥσπερ ὁ
<span class="lb" data-page="18b.983" data-line="10" id="p18b.983.10"></span>προειρημένος τῷ κάτω· καὶ διὰ τούτων ἑκάτερος αὐτῶν
<span class="lb" data-page="18b.983" data-line="11" id="p18b.983.11"></span>ἐκεῖνο τὸ μέρος κινεῖ τῆς κερκίδος, εἰς ὃ καταπέφυκεν. ἀμφοτέρων
<span class="lb" data-page="18b.983" data-line="12" id="p18b.983.12"></span>δὲ ἐνεργησάντων ὁμοῦ τὴν ὑπτίαν κατάστασιν ἡ
<span class="lb" data-page="18b.983" data-line="13" id="p18b.983.13"></span>χείρ ὅλη λαμβάνει, ἐκπέφυκε δὲ ὁ μῦς οὗτος ἔκ τε τοῦ περὶ
<span class="lb" data-page="18b.983" data-line="14" id="p18b.983.14"></span>τὸ ἄρθρον ὑμενώδους συνδέσμου καὶ τῶν ψαυόντων αὐτῆς
<span class="lb" data-page="18b.983" data-line="15" id="p18b.983.15"></span>τοῦ πήχεως περάτων, οἷς καὶ ὁ ταπεινότατος ἁπάντων τῶν
<span class="lb" data-page="18b.983" data-line="16" id="p18b.983.16"></span>ἔξω μυῶν τῶν τὸν καρπὸν κινούντων ἐπιβαίνων μετὰ τὴν
<span class="lb" data-page="18b.983" data-line="17" id="p18b.983.17"></span>πρώτην ἔκφυσιν ὅλῳ τῷ πήχει παρεμπέφυκεν. οὕτω μὲν 
<span class="pb" data-page="18b.984" id="p18b.984"></span>
<span class="lb" data-page="18b.984" data-line="1" id="p18b.984.1"></span>ἔχουσι θέσεώς τε καί φύσεως καὶ κινήσεως οἱ ἔξωθεν μύες
<span class="lb" data-page="18b.984" data-line="2" id="p18b.984.2"></span>τῶν δ’ ἐντὸς τοῦ πήχεως μυῶν ἑπτὰ τὸν ἀριθμὸν ὄντων
<span class="lb" data-page="18b.984" data-line="3" id="p18b.984.3"></span>δύο μὲν τὸν καρπὸν κάμπτουσι, δύο δὲ τοὺς δακτύλους, δύα
<span class="lb" data-page="18b.984" data-line="4" id="p18b.984.4"></span>δὲ ἄλλοι τὴν κερκίδα περιάγουσιν ἐπὶ τὸ πρηνές. ὁ δὲ
<span class="lb" data-page="18b.984" data-line="5" id="p18b.984.5"></span>ὑπόλοιπος εἷς ὃς καὶ πάντων ἰσχνότατός ἐστιν, ἐπιπολῆς
<span class="lb" data-page="18b.984" data-line="6" id="p18b.984.6"></span>μὲν ὑπὸ τοῦ δέρματος τέτακται, κατὰ μέσον μάλιστα τὲ
<span class="lb" data-page="18b.984" data-line="7" id="p18b.984.7"></span>κῶλον ἄνωθεν κάτω φερόμενος, ἐς τένοντα δὲ τελευτήσας
<span class="lb" data-page="18b.984" data-line="8" id="p18b.984.8"></span>ἕνα στρογγύλον, ἵνα ὅπου πρῶτον ἀποφύεται τοῦ μυὸς, ἀνωτέρου
<span class="lb" data-page="18b.984" data-line="9" id="p18b.984.9"></span>πολὺ τοῦ καρποῦ καὶ διαμένων γέ τοι οὗτος ἄχει
<span class="lb" data-page="18b.984" data-line="10" id="p18b.984.10"></span>τοῦ καρποῦ πλατύνεται τοὐντεῦθεν οὕτως, ὡς ἀποφύεσθαι
<span class="lb" data-page="18b.984" data-line="11" id="p18b.984.11"></span>παντὶ τῷ τῆς ἄκρας χειρὸς ἔσωθεν δέρματι τῷ ψιλῷ τῶν
<span class="lb" data-page="18b.984" data-line="12" id="p18b.984.12"></span>τριχῶν. οὐδὲν ἄρθρον ὁ μῦς οὗτος κινεῖ, καίτοι νομίζουσί
<span class="lb" data-page="18b.984" data-line="13" id="p18b.984.13"></span>γε οἱ ἀνατομικοὶ πάντες οἱ πρὸ ἡμῶν ἐπισπᾶσθαί τε καὶ
<span class="lb" data-page="18b.984" data-line="14" id="p18b.984.14"></span>κάμπτεσθαι πρὸς αὐτοὺς ἅπαντας τοὺς δακτύλους. τοῦτον
<span class="lb" data-page="18b.984" data-line="15" id="p18b.984.15"></span>μὲν οὖν πρῶτον ἀνατέμνειν χρὴ, διότι καὶ πρῶτος ἁπάντων
<span class="lb" data-page="18b.984" data-line="16" id="p18b.984.16"></span>ὑπὸ τῷ δέρματι τέτακται. μετὰ τοῦτον δὲ τρεῖς μύες
<span class="lb" data-page="18b.984" data-line="17" id="p18b.984.17"></span>ἐφεξῆς ἀλλήλων κεῖνται κατὰ τὸ μῆκος ἅπασαν κατειληφότες 
<span class="pb" data-page="18b.985" id="p18b.985"></span>
<span class="lb" data-page="18b.985" data-line="1" id="p18b.985.1"></span>τὴν ἐντὸς χώραν τοῦ πήχεως. ἔστι δὲ αὐτῶν ὁ μέσος
<span class="lb" data-page="18b.985" data-line="2" id="p18b.985.2"></span>μὲν τῇ θέσει καὶ ἀκριβῶς ὑποκείμενος τῷ προειρημένῳ μυὶ
<span class="lb" data-page="18b.985" data-line="3" id="p18b.985.3"></span>εὔῤῥωστος εἰς τοὺς τέσσαρας δακτύλους διανεμόμενος· εἷς
<span class="lb" data-page="18b.985" data-line="4" id="p18b.985.4"></span>δὲ ἑκατέρωθεν αὐτοῦ μῦς ἕτερος, ὁ μὲν εἰς τὸν καρπὸν
<span class="lb" data-page="18b.985" data-line="5" id="p18b.985.5"></span>ἐμφυόμενος, ὁ δὲ εἰς τὸ μετακάρπιον ἁπλῷ τένοντι. καὶ
<span class="lb" data-page="18b.985" data-line="6" id="p18b.985.6"></span>δὴ καὶ κάμπτουσιν οἱ δύο μύες οὗτοι τὸν καρπόν· ὁ μὲν
<span class="lb" data-page="18b.985" data-line="7" id="p18b.985.7"></span>εἰς τὴν πρὸ τοῦ μικροῦ δακτύλου χώραν ἐμβάλλων τοῦ καρποῦ
<span class="lb" data-page="18b.985" data-line="8" id="p18b.985.8"></span>μετὰ τὸ παρεγκλίνειν ἐπὶ τὸ ὕπτιον, ὁ δὲ εἰς τὴν πρὸ
<span class="lb" data-page="18b.985" data-line="9" id="p18b.985.9"></span>τοῦ λιχανοῦ τοῦ μετακαρπίου μετὰ τῆς εἰς τὸ πρηνὲς ἐγκλίσεως,
<span class="lb" data-page="18b.985" data-line="10" id="p18b.985.10"></span>ἀμφοῖν δὲ ἐνεργούντων ἡ μέση τε καὶ ἀπαρέγκλιτος
<span class="lb" data-page="18b.985" data-line="11" id="p18b.985.11"></span>καμπὴ γίνεται τῆς κατὰ τὸν καρπὸν διαρθρώσεως. ἀνατμηθέντων
<span class="lb" data-page="18b.985" data-line="12" id="p18b.985.12"></span>δὲ καὶ τούτων τῶν τριῶν μυῶν ἄλλος εὑρίσκεται
<span class="lb" data-page="18b.985" data-line="13" id="p18b.985.13"></span>μῦς μέγιστος ὑποκείμενος τῷ μέσῳ κάμπτων καὶ αὐτὸς τοὺς
<span class="lb" data-page="18b.985" data-line="14" id="p18b.985.14"></span>πέντε δακτύλους. τῶν μὲν τεσσάρων τὸ πρῶτον καὶ τρίτον
<span class="lb" data-page="18b.985" data-line="15" id="p18b.985.15"></span>ἄρθρον δι’ ἑνὸς ἀμφότερα τένοντος, τοῦ δὲ μεγάλου τὸ
<span class="lb" data-page="18b.985" data-line="16" id="p18b.985.16"></span>δεύτερον καὶ τρίτον ὀστοῦν. τοῖς δὲ τούτου τοῦ μυὸς τένουσι
<span class="lb" data-page="18b.985" data-line="17" id="p18b.985.17"></span>μεγάλοις οὖσιν οἱ τοῦ προειρημένου μυὸς ἐποχοῦνται 
<span class="pb" data-page="18b.986" id="p18b.986"></span>
<span class="lb" data-page="18b.986" data-line="1" id="p18b.986.1"></span>καθ’ ἕκαστον δάκτυλον εἷς ἐφ’ ἑνὶ πλὴν τοῦ μεγάλου δακτύλου,
<span class="lb" data-page="18b.986" data-line="2" id="p18b.986.2"></span>καθάπερ εἴρηται. ἐπειδὰν δὲ πλησίον ἥκωσι τῶν
<span class="lb" data-page="18b.986" data-line="3" id="p18b.986.3"></span>μέσων ἀρθρώσεων ὁ μικρὸς τένων διδαχθεὶς ἐν ἑκατέρῳ
<span class="lb" data-page="18b.986" data-line="4" id="p18b.986.4"></span>μέρει περιλαβὼν τὸν ὑποκείμενον ἑαυτῷ τὸν μέγαν εἰς τὴν
<span class="lb" data-page="18b.986" data-line="5" id="p18b.986.5"></span>ἀρχὴν ἐμφύεται τοῦ μέσου τῶν κατὰ τὴν διάρθρωσιν ὀστῶν.
<span class="lb" data-page="18b.986" data-line="6" id="p18b.986.6"></span>τὸ δὲ πρῶτόν τε καὶ τρίτον ἄρθρον ὑπὸ τοῦ μείζονος κάμπτεται
<span class="lb" data-page="18b.986" data-line="7" id="p18b.986.7"></span>τένοντος, οὐ μήν γε κατὰ τὸν αὐτὸν τρόπον ἀμφότερα.
<span class="lb" data-page="18b.986" data-line="8" id="p18b.986.8"></span>τὸ μὲν γὰρ τρίτον ἄρθρον αὐτὸς ὁ τένων δι’ ἑαυτοῦ
<span class="lb" data-page="18b.986" data-line="9" id="p18b.986.9"></span>κάμπτει, τὸ δὲ πρῶτον διὰ τοῦ συνδέσμου. ὅτι μὲν οὖν
<span class="lb" data-page="18b.986" data-line="10" id="p18b.986.10"></span>πάντες στρογγύλοι τέ εἰσιν οἱ τοὺς δακτύλους κινοῦντες τένοντες,
<span class="lb" data-page="18b.986" data-line="11" id="p18b.986.11"></span>ὥσπερ νεῦρα, καλῶς εἴρηται τοῖς ἀνατομικοῖς, οὐ μὴν οὔτε
<span class="lb" data-page="18b.986" data-line="12" id="p18b.986.12"></span>τὰς ἄνωθεν ἀρχὰς ἔγραψαν ἀκριβῶς οὔτε τὸν ἀριθμὸν τῶν
<span class="lb" data-page="18b.986" data-line="13" id="p18b.986.13"></span>μυῶν, ὥστε τινὲς αὐτῶν οὐδὲ τοὺς τὴν κερκίδα κινοῦντας
<span class="lb" data-page="18b.986" data-line="14" id="p18b.986.14"></span>μῦς ἐδήλωσαν, ὥσπερ οὐδὲ Αἰλιανός. περὶ μὲν οὖν τούτων
<span class="lb" data-page="18b.986" data-line="15" id="p18b.986.15"></span>ὀλίγον ὕστερον εἰρήσεται· τῶν δὲ προειρημένων πέντε μυῶν
<span class="lb" data-page="18b.986" data-line="16" id="p18b.986.16"></span>ὁ μὲν κατὰ τὸν μικρὸν δάκτυλον κάμπτων τὸν καρπὸν ἀπὸ
<span class="lb" data-page="18b.986" data-line="17" id="p18b.986.17"></span>τοῦ ἔσωθεν ἄρχεται κονδύλου τοῦ βραχίονος συνεφαπτόμενος 
<span class="pb" data-page="18b.987" id="p18b.987"></span>
<span class="lb" data-page="18b.987" data-line="1" id="p18b.987.1"></span>καὶ τοῦ πήχεως. ὁ δὲ κατὰ τὸν μέγαν ἐκ τῶν ἄνω μερῶν
<span class="lb" data-page="18b.987" data-line="2" id="p18b.987.2"></span>ἄρχεται αὐτοῦ τοῦ κονδύλου, μεταξὺ δὲ ἀμφοτέρων τῶν ἀρχῶν
<span class="lb" data-page="18b.987" data-line="3" id="p18b.987.3"></span>ἡ τοῦ καθήκοντος εἰς αὐτὸ τὸ δέρμα τῆς χειρὸς μυὸς
<span class="lb" data-page="18b.987" data-line="4" id="p18b.987.4"></span>ἔκφυσις τέτακται, ὑπόκεινται δὲ οἱ δύο μύες οἱ μεγάλοι
<span class="lb" data-page="18b.987" data-line="5" id="p18b.987.5"></span>ταύτῃ τῇ ἐκφύσει, τὸ μεταξὺ τοῦ πήχεως καὶ κερκίδος
<span class="lb" data-page="18b.987" data-line="6" id="p18b.987.6"></span>ἀναπληροῦντες ἅπαν· ὁ μὲν οὖν μικρότερος αὐτῶν, ὅσπερ
<span class="lb" data-page="18b.987" data-line="7" id="p18b.987.7"></span>καὶ μέσος ἀκριβῶς τέτακται, τῆς ἐντὸς κεφαλῆς ἐκφύεται
<span class="lb" data-page="18b.987" data-line="8" id="p18b.987.8"></span>τοῦ βραχίονος ἐφαπτόμενός πως ἐνταῦθα καὶ τοῦ πήχεως.
<span class="lb" data-page="18b.987" data-line="9" id="p18b.987.9"></span>ὁ δὲ μέγιστος ὑποτέτακται τούτῳ τὴν μέσην χώραν πήχεώς
<span class="lb" data-page="18b.987" data-line="10" id="p18b.987.10"></span>τε καὶ κερκίδος ἅπασαν κατειληφὼς καὶ συμφυόμενος ἀμφοτέροις
<span class="lb" data-page="18b.987" data-line="11" id="p18b.987.11"></span>τοῖς ὀστοῖς, τῷ δὲ πήχει κατὰ τὰ πρὸς ἀγκῶνα
<span class="lb" data-page="18b.987" data-line="12" id="p18b.987.12"></span>μέρη περιφυόμενος ὡσαύτως· ἀλλὰ τοῦτο μὲν τὸ μέρος τοῦ
<span class="lb" data-page="18b.987" data-line="13" id="p18b.987.13"></span>μυὸς κατ’ εὐθὺ τῆς εἰς τὸν μικρὸν δάκτυλόν ἐστιν ἐμφύσεως.
<span class="lb" data-page="18b.987" data-line="14" id="p18b.987.14"></span>ἄλλο δὲ μέρος ἐστὶν ὃ τὴν αὐτὴν ἀρχὴν ἔχει τῷ
<span class="lb" data-page="18b.987" data-line="15" id="p18b.987.15"></span>προειρημένῳ μυὶ τῷ τοὺς τέσσαρας δακτύλους κινοῦντι.
<span class="lb" data-page="18b.987" data-line="16" id="p18b.987.16"></span>κατ’ εὐθὺ δέ ἐστι τοῦτο μάλιστα τὸ μέρος τοῦ μυὸς τοῦ
<span class="lb" data-page="18b.987" data-line="17" id="p18b.987.17"></span>λιχανοῦ δακτύλου. τὸ δὲ τρίτον αὐτοῦ τῶν μερῶν, ὅπερ
<span class="lb" data-page="18b.987" data-line="18" id="p18b.987.18"></span>δὴ καὶ μέγιστόν ἐστι, τὴν μεταξὺ χώραν κατείληφε κερκίδος 
<span class="pb" data-page="18b.988" id="p18b.988"></span>
<span class="lb" data-page="18b.988" data-line="1" id="p18b.988.1"></span>τε καὶ πήχεως. τῶν δὲ λοξῶν μυῶν τῶν τὴν κερκίδα κινούντων
<span class="lb" data-page="18b.988" data-line="2" id="p18b.988.2"></span>ὁ μὲν ἐκ τοῦ ἔσωθεν κονδύλου τοῦ βραχίονος ἐκφυόμενος
<span class="lb" data-page="18b.988" data-line="3" id="p18b.988.3"></span>συμφυὴς ὢν τῇ κεφαλῇ τοῦ κατὰ τὸν μέγαν δάκτυλον
<span class="lb" data-page="18b.988" data-line="4" id="p18b.988.4"></span>κάμπτοντος τὸν καρπὸν μυὸς ἐκ τῶν ὑψηλοτέρων
<span class="lb" data-page="18b.988" data-line="5" id="p18b.988.5"></span>μερῶν ἐκφύεται τοῦ κονδύλου. καθήκει δὲ εἰς τὸ τῆς κερκίδος
<span class="lb" data-page="18b.988" data-line="6" id="p18b.988.6"></span>ὀστοῦν σχεδόν τι μέσος ἐκτεινόμενος ὡς ἐπὶ τὰ ἄνω,
<span class="lb" data-page="18b.988" data-line="7" id="p18b.988.7"></span>περιάγει δὲ ταύτην ὡς ἐπὶ τὸ πρηνὲς, ὁ δὲ ἕτερός ἐστι
<span class="lb" data-page="18b.988" data-line="8" id="p18b.988.8"></span>μὲν ἐλάττων πολὺ τούτου καὶ τῷ μήκει βραχύτατος ὀλίγου
<span class="lb" data-page="18b.988" data-line="9" id="p18b.988.9"></span>δεῖν ἐγκαρσίαν τὴν θέσιν ἔχων, ἐν τοῖς πρὸς τὸν καρπὸν
<span class="lb" data-page="18b.988" data-line="10" id="p18b.988.10"></span>μέρεσι συνάπτων ἀμφοτέρων τῶν ὀστῶν τὰ πέρατα τοῦ τε
<span class="lb" data-page="18b.988" data-line="11" id="p18b.988.11"></span>τῆς κερκίδος καὶ τοῦ πήχεως, ἀτρέμα λοξὸς ἐγκεκλιμένος
<span class="lb" data-page="18b.988" data-line="12" id="p18b.988.12"></span>ἀπὸ τοῦ πήχεως ἐπὶ τὴν κερκίδα. ἡ δὲ ἐνέργεια καὶ τούτου
<span class="lb" data-page="18b.988" data-line="13" id="p18b.988.13"></span>τὴν κερκίδα περιάγειν εἰς τὸ πρηνές.
</p>
</section>
<section id="s25" title="Chapter 25">
<p>
Περὶ τῶν τοῦ θώρακος μυῶν.
</p>
<p>
<span class="lb" data-page="18b.988" data-line="14" id="p18b.988.14"></span>Τῶν τοῦ θώρακος μυῶν οἱ μὲν ἐν τοῖς μεσοπλευρίοις
<span class="lb" data-page="18b.988" data-line="15" id="p18b.988.15"></span>δύο καὶ εἴκοσί εἰσι τῷ μήκει τὰς ἶνας ἔμπαλιν ἔχοντες. οὐ 
<span class="pb" data-page="18b.989" id="p18b.989"></span>
<span class="lb" data-page="18b.989" data-line="1" id="p18b.989.1"></span>γὰρ ὥσπερ οἱ μύες ἀπὸ τῆς ῥάχεως ἄχρι τοῦ στέρνου παραίνουσιν,
<span class="lb" data-page="18b.989" data-line="2" id="p18b.989.2"></span>οὕτω καὶ αἱ ἶνες αὐτῶν, ἀλλ’ ἐκ πλευρᾶς εἰς πλευρὰν
<span class="lb" data-page="18b.989" data-line="3" id="p18b.989.3"></span>ἐμπεφύκασι λοξαὶ τῷ χ γράμματι παραπλήσιαι ἐγκαρσίαν
<span class="lb" data-page="18b.989" data-line="4" id="p18b.989.4"></span>ἀλλήλαις αἵ τε ἔξω καὶ ἐντὸς ἔχουσαι τὴν θέσιν. αἱ
<span class="lb" data-page="18b.989" data-line="5" id="p18b.989.5"></span>μὲν οὖν ἐκτὸς ἶνες ἐν τοῖς ἄνωθεν κάτω φερομένοις μέρεσι
<span class="lb" data-page="18b.989" data-line="6" id="p18b.989.6"></span>τῶν πλευρῶν διαστέλλουσι τὸν θώρακα, συστέλλουσι δὲ αἱ
<span class="lb" data-page="18b.989" data-line="7" id="p18b.989.7"></span>διὰ βάθους, ἐναντίως δ’ αὐταῖς αἱ κατὰ τὰ χονδρώδη τὰ
<span class="lb" data-page="18b.989" data-line="8" id="p18b.989.8"></span>πρὸς τῷ στέρνῳ. προστέλλουσι μὲν αἱ ἐπιπολῆς, διαστέλλουσι
<span class="lb" data-page="18b.989" data-line="9" id="p18b.989.9"></span>δὲ αἱ διὰ βάθους. ἐπὶ δὲ τῶν κατὰ τὰς νόθας πλευρὰς
<span class="lb" data-page="18b.989" data-line="10" id="p18b.989.10"></span>μυῶν ἄχρι τῆς πλευρῆς αὐτῶν ἡ αὐτὴ φύσις ἐστὶ τῶν
<span class="lb" data-page="18b.989" data-line="11" id="p18b.989.11"></span>ἰνῶν, οὐδὲ γὰρ ἔχουσιν αἵδε τινὰ καμπήν. ἑτέρα δὲ συζυγία
<span class="lb" data-page="18b.989" data-line="12" id="p18b.989.12"></span>μικρῶν μυῶν ἀνασπᾷ τὰς πρώτας πλευρὰς, ὥσπερ ἕτεραι
<span class="lb" data-page="18b.989" data-line="13" id="p18b.989.13"></span>δύο κατασπῶσι τὴν δεκάτην τε καὶ τὴν ἑνδεκάτην. ἡ
<span class="lb" data-page="18b.989" data-line="14" id="p18b.989.14"></span>γάρ τοι δωδεκάτη πλευρὰ τοῦ διαφράγματος ἔξωθέν ἐστι
<span class="lb" data-page="18b.989" data-line="15" id="p18b.989.15"></span>συμπεφυκυῖα τῷ λοξῷ κατ’ ἐπιγάστριον μυὶ τῷ μικροτέρῳ.
<span class="lb" data-page="18b.989" data-line="16" id="p18b.989.16"></span>φαίνεται δὲ ἐνίοτε καὶ περιγραφὴν ἰδίου μυὸς ἔχουσα τοῦ 
<span class="pb" data-page="18b.990" id="p18b.990"></span>
<span class="lb" data-page="18b.990" data-line="1" id="p18b.990.1"></span>κατασπῶντος αὐτήν· ἄλλαι δὲ τρεῖς ἐκ τραχήλου καθήκουσαι
<span class="lb" data-page="18b.990" data-line="2" id="p18b.990.2"></span>συζυγίαι μυῶν διαστέλλουσι τὸν θώρακα, μεγίστη μὲν
<span class="lb" data-page="18b.990" data-line="3" id="p18b.990.3"></span>ἡ κατὰ τὰ σιμὰ τῶν ὠμοπλατῶν, ἐλάττων δὲ ἡ πρόσθεν
<span class="lb" data-page="18b.990" data-line="4" id="p18b.990.4"></span>αὐτῆς, ἐλαχίστη δ’ ἡ ὄπισθεν. αἱ δὲ ἄνωθεν ἀρχαὶ τῆς
<span class="lb" data-page="18b.990" data-line="5" id="p18b.990.5"></span>μὲν πρώτης λεχθείσης ὁ πρῶτος τῶν ἐν τραχήλῳ σπονδύλων
<span class="lb" data-page="18b.990" data-line="6" id="p18b.990.6"></span>ἐστί· τῆς δευτέρας δ’ ὁ δεύτερος, ἡ τρίτη δ’ ἐκ τῆς
<span class="lb" data-page="18b.990" data-line="7" id="p18b.990.7"></span>ἀκάνθης ἐκπέφυκε δι’ ὑμενώδους συνδέσμου. τοῦ τε ἡμίσεως
<span class="lb" data-page="18b.990" data-line="8" id="p18b.990.8"></span>μέρους τοῦ κάτω τῶν κατὰ τὸν τράχηλον σπονδύλων
<span class="lb" data-page="18b.990" data-line="9" id="p18b.990.9"></span>καὶ τῶν πρώτων δυοῖν τοῦ μεταφρένου. προήκει δὲ ἡ μὲν
<span class="lb" data-page="18b.990" data-line="10" id="p18b.990.10"></span>πρώτη συζυγία μέχρι καὶ τῶν νόθων πλευρῶν, ἡ δὲ δευτέρα
<span class="lb" data-page="18b.990" data-line="11" id="p18b.990.11"></span>μέχρι τῆς πέμπτης, ἡ τρίτη δὲ ἐπιπέφυκε μὲν καὶ τῇ
<span class="lb" data-page="18b.990" data-line="12" id="p18b.990.12"></span>τρίτῃ πλευρᾷ. καταπέφυκε δὲ ἰσχυρῶς ὅμως εἰς τὰς ἐφεξῆς
<span class="lb" data-page="18b.990" data-line="13" id="p18b.990.13"></span>τέσσαρας. οὗτοι πάντες οἱ μύες διαστέλλουσι τὸν θώρακα
<span class="lb" data-page="18b.990" data-line="14" id="p18b.990.14"></span>καὶ πρὸς αὐτοῖς αἱ φρένες. συστέλλουσι δὲ οἵ τε μεσοπλεύριοι
<span class="lb" data-page="18b.990" data-line="15" id="p18b.990.15"></span>ταῖς ἡμισείαις ἰσὶ καὶ οἱ τοῖς ῥαχίταις παρατεταγμένοι
<span class="lb" data-page="18b.990" data-line="16" id="p18b.990.16"></span>κατὰ τὰς ῥίζας τῶν πλευρῶν καὶ τῶν ὀρθίων κατ’
<span class="lb" data-page="18b.990" data-line="17" id="p18b.990.17"></span>ἐπιγάστριον ἡ ἄνω μοῖρα καὶ οἱ τὰς ἐσχάτας πλευρὰς κατασπῶντες.
<span class="lb" data-page="18b.990" data-line="18" id="p18b.990.18"></span>συντελοῦσι δὲ τι πρὸς τὰς συστολὰς τοῦ θώρακος 
<span class="pb" data-page="18b.991" id="p18b.991"></span>
<span class="lb" data-page="18b.991" data-line="1" id="p18b.991.1"></span>ἐνίοτε καὶ οἱ κατ’ ἐπιγάστριον. ἐπιδέδεικται δὲ περὶ
<span class="lb" data-page="18b.991" data-line="2" id="p18b.991.2"></span>τούτων ἁπάντων ἐν τοῖς περὶ τῶν τῆς ἀναπνοῆς αἰτίων,
<span class="lb" data-page="18b.991" data-line="3" id="p18b.991.3"></span>ἅπερ εἴ τις ἀνελέξατο, γνώσεται σαφῶς ὀλίγου δεῖν ἁπάντων
<span class="lb" data-page="18b.991" data-line="4" id="p18b.991.4"></span>τῶν εἰρημένων μυῶν ἠγνοημένην τὴν ἐνέργειαν τοῖς
<span class="lb" data-page="18b.991" data-line="5" id="p18b.991.5"></span>πρὸ ἡμῶν ἀνατομικοῖς.
</p>
</section>
<section id="s26" title="Chapter 26">
<p>
Περὶ τῶν ῥαχιτῶν μυῶν.
</p>
<p>
<span class="lb" data-page="18b.991" data-line="6" id="p18b.991.6"></span>Οἱ ῥαχῖται μύες ἄρχονται μὲν ἀπὸ τοῦ δευτέρου σπονδύλου
<span class="lb" data-page="18b.991" data-line="7" id="p18b.991.7"></span>τῶν κατὰ τράχηλον, ἤτοι δὲ τοσοῦτοι τὸν ἀριθμόν
<span class="lb" data-page="18b.991" data-line="8" id="p18b.991.8"></span>εἰσιν, ὅσοιπερ οἱ ἀπὸ τοῦδε σπονδύλου συμφυεῖς ἀλλήλοις
<span class="lb" data-page="18b.991" data-line="9" id="p18b.991.9"></span>ὄντες ἢ εἷς μέγιστος ἑκατέρωθεν τῆς ἀκάνθης ἐκ πολλῶν
<span class="lb" data-page="18b.991" data-line="10" id="p18b.991.10"></span>μυῶν σύνθετος. ἁπάντων δὲ αἱ ἶνες ἀτρέμα τε λοξαὶ τυγχάνουσιν
<span class="lb" data-page="18b.991" data-line="11" id="p18b.991.11"></span>οὖσαι καὶ ταθεῖσαι βραχὺ παρεγκλίνουσιν ἐφ’ ἑαυτὰς
<span class="lb" data-page="18b.991" data-line="12" id="p18b.991.12"></span>ἕκαστον τῶν συνεχόντων σπονδύλων. ὅταν δ’ ἀμφότεροι
<span class="lb" data-page="18b.991" data-line="13" id="p18b.991.13"></span>ταθῶσιν ἔκ τε τῶν δεξιῶν καὶ ἀριστερῶν ἑκάστου
<span class="lb" data-page="18b.991" data-line="14" id="p18b.991.14"></span>σπονδύλων τηνικαῦτα ὀρθὸς καὶ ἀῤῥεπὴς μένων ἀνακλᾶται
<span class="lb" data-page="18b.991" data-line="15" id="p18b.991.15"></span>πρὸς τοὐπίσω. καὶ εἰ καθ’ ὅλην τὴν ῥάχιν οὕτω γένοιτο, 
<span class="pb" data-page="18b.992" id="p18b.992"></span>
<span class="lb" data-page="18b.992" data-line="1" id="p18b.992.1"></span>μετὰ μὲν μετρίας τῆς τάσεως ἐκτείνεται πᾶσα, βιαιότερον
<span class="lb" data-page="18b.992" data-line="2" id="p18b.992.2"></span>δὲ ταθέντων ἀνακλᾶται πρὸς τοὐπίσω τὴν ἐναντίαν τῇ κυφώσει
<span class="lb" data-page="18b.992" data-line="3" id="p18b.992.3"></span>καλουμένην λαμβάνουσα διάθεσιν.
</p>
</section>
<section id="s27" title="Chapter 27">
<p>
Περὶ τῶν καμπτόντων τὴν ῥάχιν μυῶν.
</p>
<p>
<span class="lb" data-page="18b.992" data-line="4" id="p18b.992.4"></span>Κατὰ μὲν τὴν ἄνω μοῖραν ἅπασαν μέχρι τετάρτου,
<span class="lb" data-page="18b.992" data-line="5" id="p18b.992.5"></span>ποτὲ δὲ καὶ τοῦ πέμπτου τῶν κατὰ θώρακα σπονδύλων οἱ
<span class="lb" data-page="18b.992" data-line="6" id="p18b.992.6"></span>δύο μύες, οὓς ὑποβεβλῆσθαι τῷ στομάχῳ πρόσθεν εἶπον,
<span class="lb" data-page="18b.992" data-line="7" id="p18b.992.7"></span>οἱ κάμπτοντες τὴν ῥάχιν εἰσί. κατὰ δὲ τὰ κάτω τὰ κατὰ
<span class="lb" data-page="18b.992" data-line="8" id="p18b.992.8"></span>τὴν ὀσφὺν ἡ ἔνδον πᾶσα χώρα μεγίστους ἔχει δύο μύας,
<span class="lb" data-page="18b.992" data-line="9" id="p18b.992.9"></span>οὓς ψόας ὀνομάζουσιν οἱ ἀνατομικοὶ πάντες. ἐκφύονται δὲ
<span class="lb" data-page="18b.992" data-line="10" id="p18b.992.10"></span>ἀνωτέρω τοῦ διαφράγματος οἵδε κατὰ τὸν ἑνδέκατον ἢ δέκατον
<span class="lb" data-page="18b.992" data-line="11" id="p18b.992.11"></span>ἐνίοτε τοῦ θώρακος σπόνδυλον κάμπτοντες τὸ καθ’
<span class="lb" data-page="18b.992" data-line="12" id="p18b.992.12"></span>ἑαυτοὺς μέρος τῆς ῥάχεως, τὸ δὲ ἐν τῷ μεταξὺ τούτων τε
<span class="lb" data-page="18b.992" data-line="13" id="p18b.992.13"></span>καὶ τῶν προειρημένων, ὅπερ ἐστὶ τοῦ θώρακος τὸ μέσον
<span class="lb" data-page="18b.992" data-line="14" id="p18b.992.14"></span>οὐδένα κέκτηται μῦν ἴδιον, ἀλλὰ τοῖς ἑκατέρωθεν μέρεσι
<span class="lb" data-page="18b.992" data-line="15" id="p18b.992.15"></span>συγκινεῖται.
</p>
<span class="pb" data-page="18b.993" id="p18b.993"></span>
</section>
<section id="s28" title="Chapter 28">
<p>
Περὶ τῶν κατ’ ἐπιγάστριον μυῶν.
</p>
<p>
<span class="lb" data-page="18b.993" data-line="1" id="p18b.993.1"></span>Ὀκτὼ μὲν μύες εἰσὶν οἱ κατ’ ἐπιγάστριον, ἑκατέρωθεν
<span class="lb" data-page="18b.993" data-line="2" id="p18b.993.2"></span>τέσσαρες, ἔξωθεν μὲν ἁπάντων οἱ ἀπὸ τοῦ θώρακος καταφερόμενοι
<span class="lb" data-page="18b.993" data-line="3" id="p18b.993.3"></span>λοξοὶ μέχρι τῶν τῆς ἥβης ὀστῶν μέγιστοι τῶν
<span class="lb" data-page="18b.993" data-line="4" id="p18b.993.4"></span>ἐνταῦθα μυῶν. δεύτερον δὲ ὑπ’ αὐτοὺς οἱ ἀπὸ τῶν λαγόνων
<span class="lb" data-page="18b.993" data-line="5" id="p18b.993.5"></span>ἀναφερόμενοι καὶ τρίτοι τούτοις συνάπτοντες οἱ εὐθεῖς·
<span class="lb" data-page="18b.993" data-line="6" id="p18b.993.6"></span>καὶ τέταρτοι οἱ τῷ περιτοναίῳ συμφυεῖς ἐγκάρσιοι τῇ θέσει.
<span class="lb" data-page="18b.993" data-line="7" id="p18b.993.7"></span>ἀλλ’ οἱ μὲν εὐθεῖς ὅλοι σαρκώδεις εἰσὶν ἀπὸ τοῦ στήθους
<span class="lb" data-page="18b.993" data-line="8" id="p18b.993.8"></span>ἄχρι τῶν τῆς ἥβης ὀστῶν ἐκτεταμένοι· καὶ μέρει μὲν
<span class="lb" data-page="18b.993" data-line="9" id="p18b.993.9"></span>τοῦ ὀμφαλοῦ καὶ μικρὸν ἔτι προσωτέρω παράκεινταί τε καὶ
<span class="lb" data-page="18b.993" data-line="10" id="p18b.993.10"></span>ψαύουσιν ἀλλήλων, τὸ δὲ ἀπὸ τοῦδε συμφύονται καὶ τελευτῶντες
<span class="lb" data-page="18b.993" data-line="11" id="p18b.993.11"></span>εἰς τὰ τῆς ἥβης ὀστᾶ καταφύονται. ἡ κορυφὴ δ’
<span class="lb" data-page="18b.993" data-line="12" id="p18b.993.12"></span>αὐτῶν ὑμενώδης τένων ἐστὶν ἐπὶ τὴν ἀρχὴν τοῦ θώρακος
<span class="lb" data-page="18b.993" data-line="13" id="p18b.993.13"></span>ἀναφερόμενος· ἀλλ’ ἐπικειμένων αὐτῇ τῶν κατὰ τὸ στῆθος
<span class="lb" data-page="18b.993" data-line="14" id="p18b.993.14"></span>μυῶν ἔλαθεν εἰκότως τοὺς ἀνατομικούς. ἀρθέντων δ’ ἐκείνων
<span class="lb" data-page="18b.993" data-line="15" id="p18b.993.15"></span>ὁ ὑμενώδης τένων οὗτος ἐναργῶς φαίνεται συμπεφυκὼς
<span class="lb" data-page="18b.993" data-line="16" id="p18b.993.16"></span>ἄκρῳ τε τῷ στέρνῳ· καὶ προσέτι τοῖς πλαγίοις αὐτοῦ μέρεσιν
<span class="lb" data-page="18b.993" data-line="17" id="p18b.993.17"></span>ἅπασι. καθ’ ἃ συναρθροῦται τοῖς χονδρώδεσι μέρεσι 
<span class="pb" data-page="18b.994" id="p18b.994"></span>
<span class="lb" data-page="18b.994" data-line="1" id="p18b.994.1"></span>τῶν πλευρῶν ἄχρι τῆς πρώτης ἀναφερόμενος, ἐξ ἧς ἀνήρτηται.
<span class="lb" data-page="18b.994" data-line="2" id="p18b.994.2"></span>κατὰ δὲ τὴν αὐτὴν ταύτην πλευράν ἐστι καὶ ἄλλη
<span class="lb" data-page="18b.994" data-line="3" id="p18b.994.3"></span>τις σαρκώδης κεφαλὴ τοῦ προειρημένου μυὸς εἰς τὸν αὐτὸν
<span class="lb" data-page="18b.994" data-line="4" id="p18b.994.4"></span>τοῦτον ἐμβάλλουσα τένοντα. τὴν δ’ ἔκφυσιν ἐζευγμένην ἔχει
<span class="lb" data-page="18b.994" data-line="5" id="p18b.994.5"></span>τῇ καταφύσει τοῦ κατὰ τὴν κλεῖν μυὸς τοῦ μικροῦ· καὶ
<span class="lb" data-page="18b.994" data-line="6" id="p18b.994.6"></span>μέντοι καὶ κάτω πρὸς ὑποχόνδριον διάφυσις ὁρᾶται κατ’
<span class="lb" data-page="18b.994" data-line="7" id="p18b.994.7"></span>αὐτὴν λευκανθίζουσα, μεθ’ ἣν τὸ ἄνω πᾶν ἄχρι τῆς κλειδὸς
<span class="lb" data-page="18b.994" data-line="8" id="p18b.994.8"></span>ἕτερον μῦν ἐγχωρεῖ τίθεσθαι συστέλλοντα τὰς συναρθρώσεις
<span class="lb" data-page="18b.994" data-line="9" id="p18b.994.9"></span>τῶν πλευρῶν. οἱ δὲ ἀπὸ τοῦ θώρακος πρὸς ἐπιγάστριον
<span class="lb" data-page="18b.994" data-line="10" id="p18b.994.10"></span>καταφερόμενοι δύο μύες ἄρχονται μὲν ἀπὸ τῆς
<span class="lb" data-page="18b.994" data-line="11" id="p18b.994.11"></span>ἕκτης ὡς τὸ πολὺ πλευρᾶς. ἐκφύονται δὲ κἀκ τῶν μετ’
<span class="lb" data-page="18b.994" data-line="12" id="p18b.994.12"></span>αὐτὴν ἁπασῶν ἐκδιεστηκυιῶν ἀρχῶν μίαν καθ’ ἑκάστην
<span class="lb" data-page="18b.994" data-line="13" id="p18b.994.13"></span>πλησίον τῶν χονδροειδῶν, ἔχοντες ἀποφύσεις ἐν τοῖς κάτω
<span class="lb" data-page="18b.994" data-line="14" id="p18b.994.14"></span>μέρεσι τοῦ τε ἔμπροσθεν μυὸς τοῦ θώρακος καὶ τοῦ κατὰ
<span class="lb" data-page="18b.994" data-line="15" id="p18b.994.15"></span>τὰ σιμὰ τῆς ὠμοπλάτης. λεπτυνόμενοι δὲ τοῖς τε κενεῶσι
<span class="lb" data-page="18b.994" data-line="16" id="p18b.994.16"></span>παραφέρονται καὶ τοῖς τῶν λαγόνων ὀστοῖς ἐπιβάλλουσιν εἰς
<span class="lb" data-page="18b.994" data-line="17" id="p18b.994.17"></span>ὑμενώδεις τένοντας τελευτήσαντες. ἐμφύονται δὲ δι’ αὐτῶν 
<span class="pb" data-page="18b.995" id="p18b.995"></span>
<span class="lb" data-page="18b.995" data-line="1" id="p18b.995.1"></span>τοῖς τε τῆς ἥβης ὀστοῖς καὶ τοῖς βουβῶσι καὶ δὴ καὶ τέτρηνται
<span class="lb" data-page="18b.995" data-line="2" id="p18b.995.2"></span>κατὰ ταύτας καὶ διεξέρχεται διὰ τοῦ τρήματος ὅ
<span class="lb" data-page="18b.995" data-line="3" id="p18b.995.3"></span>τε καταφερόμενος εἰς ἑκάτερον ὅρον μῦς, ᾧ κρεμαστὴρ ὄνομα
<span class="lb" data-page="18b.995" data-line="4" id="p18b.995.4"></span>καὶ σὺν αὐτῷ τό τε σπερματικὸν ἀγγεῖον καὶ φλὲψ καὶ
<span class="lb" data-page="18b.995" data-line="5" id="p18b.995.5"></span>ἀρτηρία καὶ ἡ τοῦ περιτοναίου ἀπόφυσις. ὅσον δὲ πρὸς
<span class="lb" data-page="18b.995" data-line="6" id="p18b.995.6"></span>ἐπιγάστριον αὐτῶν ἀνήκει μέχρι μὲν τῶν προειρημένων
<span class="lb" data-page="18b.995" data-line="7" id="p18b.995.7"></span>μυῶν τῶν εὐθειῶν, ἀποπλύνεται κατὰ βραχύ· τοὐντεῦθεν
<span class="lb" data-page="18b.995" data-line="8" id="p18b.995.8"></span>δὲ εἰς ὑμενώδη τένοντα παυσάμενον ἐπιφύεται τοῖς μυσὶν
<span class="lb" data-page="18b.995" data-line="9" id="p18b.995.9"></span>αὐτοῖς ἔξωθεν, ὡς δοκεῖν ἐκείνων εἶναι ἴδιον σκέπασμα
<span class="lb" data-page="18b.995" data-line="10" id="p18b.995.10"></span>τοιοῦτον, οἷον τοῖς πλείστοις αὐτῶν ὑμένες εἰσίν. ἡ δὲ τρίτη
<span class="lb" data-page="18b.995" data-line="11" id="p18b.995.11"></span>συζυγία τῶν λοξῶν μυῶν ἔμπαλιν τοῖς εἰρημένοις ἔχει τὰς
<span class="lb" data-page="18b.995" data-line="12" id="p18b.995.12"></span>ἶνας ἐκ τῶν κάτω μερῶν ἀναφερομένας λοξάς. ἄρχονται
<span class="lb" data-page="18b.995" data-line="13" id="p18b.995.13"></span>μὲν οὖν ἀπὸ σαρκώδους ἐκφύσεως ἐκ τῶν κατὰ τὰς λαγόνας
<span class="lb" data-page="18b.995" data-line="14" id="p18b.995.14"></span>ὀστῶν, περιέχονται δὲ ἄχρι τῶν εὐθειῶν μυῶν, κἀνταῦθα
<span class="lb" data-page="18b.995" data-line="15" id="p18b.995.15"></span>παύονται τοῖς ἐγκαρσίοις μυσὶ κατὰ τὴν ἄνοδον ἐπιφυόμενοι
<span class="lb" data-page="18b.995" data-line="16" id="p18b.995.16"></span>καὶ τῶν νόθων πλευρῶν τοῖς τέσσαρσι, κατ’ αὐτὰς
<span class="lb" data-page="18b.995" data-line="17" id="p18b.995.17"></span>μάλιστα τὰς χονδρώδεις ἀποφύσεις. ἐπιβάλλει δέ τις 
<span class="pb" data-page="18b.996" id="p18b.996"></span>
<span class="lb" data-page="18b.996" data-line="1" id="p18b.996.1"></span>καὶ τούτων τῶν μυῶν ὑμενώδης ἀπόφυσις λεπτὴ τοῖς εὐθέσι
<span class="lb" data-page="18b.996" data-line="2" id="p18b.996.2"></span>μυσὶ τοῖς κατ’ ἐπιγάστριον ὑποβεβλημένη τῇ τῶν ἔξωθεν
<span class="lb" data-page="18b.996" data-line="3" id="p18b.996.3"></span>κατιόντων λοξῶν τῶν μεγίστων. ἡ κάτω δὲ αὐτῶν ἀπονεύρωσις
<span class="lb" data-page="18b.996" data-line="4" id="p18b.996.4"></span>ἑνουμένη τῷ τῶν ὑποκειμένων ἐγκαρσίων εἰς τὰ τῆς
<span class="lb" data-page="18b.996" data-line="5" id="p18b.996.5"></span>ἥβης ὀστᾶ καταφύεται, κατὰ τὰ ἔνδον ἤδη πως αὐτῶν μέρη
<span class="lb" data-page="18b.996" data-line="6" id="p18b.996.6"></span>μᾶλλον ὁμοίως τῷ τῶν προειρημένων διατετρημένη. ἔσωθεν
<span class="lb" data-page="18b.996" data-line="7" id="p18b.996.7"></span>δὲ τῶν εἰρημένων οἱ ἐγκάρσιοι μύες εἰσὶν, ἡ λοιπὴ δὲ καὶ
<span class="lb" data-page="18b.996" data-line="8" id="p18b.996.8"></span>τετάρτη συζυγία τῶν ἐπιγαστρίων μυῶν ἀπό τε τῶν κατὰ
<span class="lb" data-page="18b.996" data-line="9" id="p18b.996.9"></span>τὰς νόθους πλευρὰς περάτων ἐκφυόμενοι κατὰ τὰ ἔνδον αὐτῶν
<span class="lb" data-page="18b.996" data-line="10" id="p18b.996.10"></span>μέρη καὶ προσέτι τῆς πλαγίας ἀποφύσεως τῶν ἐν ὀσφύϊ
<span class="lb" data-page="18b.996" data-line="11" id="p18b.996.11"></span>σπονδύλων· εἶθ’ ἑξῆς ὑμενώδει συνδέσμῳ συναπτόμενοι πρὸς
<span class="lb" data-page="18b.996" data-line="12" id="p18b.996.12"></span>τὴν εὐθεῖαν ῥάχιν τοῦ τῆς λαγόνος ὀστοῦ τελευτῶσιν εἰς
<span class="lb" data-page="18b.996" data-line="13" id="p18b.996.13"></span>ἐγκαρσίαν ἀπονεύρωσιν ὑμενώδη τε καὶ λεπτὴν ἐπιπεφυκυῖαν
<span class="lb" data-page="18b.996" data-line="14" id="p18b.996.14"></span>τῷ περιτοναίῳ, καὶ λανθάνει γε τοὺς πλείστους τῶν ἰατρῶν
<span class="lb" data-page="18b.996" data-line="15" id="p18b.996.15"></span>τὸ σύνθετον ἐξ αὐτῶν καὶ τοῦ περιτοναίου περιτόναιον εἷται
<span class="lb" data-page="18b.996" data-line="16" id="p18b.996.16"></span>νομίζοντας. ἀμέλει κἀν ταῖς καλουμέναις γαστροῤῥαφίαις,
<span class="lb" data-page="18b.996" data-line="17" id="p18b.996.17"></span>ὥσπερ ὑμένα διαῤῥάπτουσιν αὐτὸν καὶ γράφοντες ἐν 
<span class="pb" data-page="18b.997" id="p18b.997"></span>
<span class="lb" data-page="18b.997" data-line="1" id="p18b.997.1"></span>τοῖς ὑπομνήμασιν ὅπως χρὴ ποιεῖσθαι γαστροῤῥαφίαν, ὡς
<span class="lb" data-page="18b.997" data-line="2" id="p18b.997.2"></span>περὶ ὑμένος διαλέγονται. καταλείπει μέντοι τὸ περιτόναιον
<span class="lb" data-page="18b.997" data-line="3" id="p18b.997.3"></span>ἐν τοῖς κάτω μέρεσιν ἡ ἀπονεύρωσις αὕτη· καὶ φαίνεται
<span class="lb" data-page="18b.997" data-line="4" id="p18b.997.4"></span>μὲν ἐκεῖνο μόνον γυμνόν. ἡ δ’ ἀπονεύρωσις ἐκ τῶν ἔξω
<span class="lb" data-page="18b.997" data-line="5" id="p18b.997.5"></span>μερῶν περιβαίνουσα τοὺς εὐθεῖς καὶ σαρκώδεις μῦς ἑνωθεῖσα
<span class="lb" data-page="18b.997" data-line="6" id="p18b.997.6"></span>τῇ τῶν ὑπερκειμένων μυῶν τελευτῇ τοῖς τῆς ἥβης
<span class="lb" data-page="18b.997" data-line="7" id="p18b.997.7"></span>ὀστοῖς ἐμφύεται. τούτων δὲ τῶν ὀκτὼ μυῶν ἡ χρεία τε
<span class="lb" data-page="18b.997" data-line="8" id="p18b.997.8"></span>ἅμα καὶ ἡ κίνησις εἴρηται μὲν ἐπὶ πλέον ἐν τοῖς περὶ χρείας
<span class="lb" data-page="18b.997" data-line="9" id="p18b.997.9"></span>μορίων, εἰρήσεται δὲ καὶ νῦν. τό τε κεφάλαιον ἑκάστης
<span class="lb" data-page="18b.997" data-line="10" id="p18b.997.10"></span>αὐτῶν, εἴς τε τὰς ἐκφύσεις καὶ τὰς καλουμένας καταλήψεις
<span class="lb" data-page="18b.997" data-line="11" id="p18b.997.11"></span>τοῦ πνεύματος καὶ τὰς μεγάλας τε καὶ ὀξείας φωνὰς
<span class="lb" data-page="18b.997" data-line="12" id="p18b.997.12"></span>ἐμέτους τε καὶ διαχωρήσεις γαστρός εἰσι χρήσιμοι. συντελεῖ
<span class="lb" data-page="18b.997" data-line="13" id="p18b.997.13"></span>δ’ αὐτῶν ἡ κάτω μοῖρα καὶ μάλιστα τῶν ἐπιβεβλημένων
<span class="lb" data-page="18b.997" data-line="14" id="p18b.997.14"></span>τῇ κύστει τῇ κατὰ τὴν οὔρησιν ἐνεργείᾳ προστέλλοντες
<span class="lb" data-page="18b.997" data-line="15" id="p18b.997.15"></span>εἴσω τὸ ὑπογάστριον.
</p>
</section>
<section id="s29" title="Chapter 29">
<p>
Περὶ τῶν ἐπὶ τοὺς ὄρχεις καταφερομένων μυῶν.
</p>
<p>
<span class="lb" data-page="18b.997" data-line="16" id="p18b.997.16"></span>Δύο πρὸς ἑκάτερον ὄρχιν ἀφικνοῦνται μύες ἰσχνοὶ, ἐκφύεται
<span class="lb" data-page="18b.997" data-line="17" id="p18b.997.17"></span>δὲ ὁ μὲν ἐκ τῆς ἥβης, ὁ δὲ ἐκ τοῦ τῆς λαγόνος 
<span class="pb" data-page="18b.998" id="p18b.998"></span>
<span class="lb" data-page="18b.998" data-line="1" id="p18b.998.1"></span>ὀστοῦ δι’ ὑμενώδους συνδέσμου λεπτοῦ. καταφέρονται δὲ
<span class="lb" data-page="18b.998" data-line="2" id="p18b.998.2"></span>ἐντεῦθεν ὁ μὲν ἔνθεν, ὁ δ’ ἔνθεν διὰ τοῦ καθήκοντος ἐπὶ
<span class="lb" data-page="18b.998" data-line="3" id="p18b.998.3"></span>τὸν ὄρχιν πόρου, κἄπειτα πλατυνόμενοι περιλαμβάνουσι τὸν
<span class="lb" data-page="18b.998" data-line="4" id="p18b.998.4"></span>ἐρυθροειδῆ. τὸ δὲ ἔργον αὐτῶν ἀνατείνειν τὸν ὄρχιν. ὅθεν
<span class="lb" data-page="18b.998" data-line="5" id="p18b.998.5"></span>ἔνιοι κρεμαστῆρας αὐτοὺς ὀνομάζουσι.
</p>
</section>
<section id="s30" title="Chapter 30">
<p>
Περὶ τοῦ κατὰ τὸν τράχηλον τῆς κύστεως μυός.
</p>
<p>
<span class="lb" data-page="18b.998" data-line="6" id="p18b.998.6"></span>Σαρκώδης μῦς ἐν κύκλῳ περιβέβληται τῷ τραχήλῳ τῆς
<span class="lb" data-page="18b.998" data-line="7" id="p18b.998.7"></span>κύστεως. τὸ πλεῖστον δὲ αὐτοῦ μέρος ὑποβέβληται κάτωθεν.
<span class="lb" data-page="18b.998" data-line="8" id="p18b.998.8"></span>οὗτος ὁ μῦς κλείει τὸ στόμα τῆς κύστεως ὑπὲρ τοῦ
<span class="lb" data-page="18b.998" data-line="9" id="p18b.998.9"></span>μηδὲν ἐκρεῖν ἀκουσίως, συναπωθεῖ δὲ καὶ τὸ δι’ αὐτοῦ φερόμενον οὖρον.
</p>
</section>
<section id="s31" title="Chapter 31">
<p>
Περὶ τῶν τοῦ αἰδοίου.
</p>
<p>
<span class="lb" data-page="18b.998" data-line="10" id="p18b.998.10"></span>Δύο μὲν ἔχει πάνυ λοξοὺς καὶ μικροὺς μῦς τὸ αἰδοῖον
<span class="lb" data-page="18b.998" data-line="11" id="p18b.998.11"></span>εἰς τὴν ἔκφυσιν ἐμβάλλοντας αὐτοῦ, δύο δὲ ἄλλους συμφυεῖς
<span class="lb" data-page="18b.998" data-line="12" id="p18b.998.12"></span>ἢ ἕνα διφυῆ σαρκώδη, κατώθεν μὲν ὑποκειμένους αὐτῷ 
<span class="pb" data-page="18b.999" id="p18b.999"></span>
<span class="lb" data-page="18b.999" data-line="1" id="p18b.999.1"></span>μᾶλλον οὐ μὴν ἀλλὰ καὶ περιλαμβάνοντας ἐν κύκλῳ. τούτων
<span class="lb" data-page="18b.999" data-line="2" id="p18b.999.2"></span>μὲν οὖν εἰς οὐδὲν σαφῶς ὀστοῦν ἀνήκουσιν αἱ κεφαλαὶ,
<span class="lb" data-page="18b.999" data-line="3" id="p18b.999.3"></span>τῶν δ’ ἄλλων δυοῖν εἰς τὰ τῆς ἥβης ὀστᾶ ὀνομαζόμενα,
<span class="lb" data-page="18b.999" data-line="4" id="p18b.999.4"></span>δύνανται δὲ ἅπαντες οἱ προειρημένοι τέσσαρες μύες, τό τ’
<span class="lb" data-page="18b.999" data-line="5" id="p18b.999.5"></span>ἀῤῥεπὲς ἐν ταῖς ἐκτάσεσι παρέχειν τῷ αἰδοίῳ καὶ τὰς ἐν
<span class="lb" data-page="18b.999" data-line="6" id="p18b.999.6"></span>τῷ διασείειν τε καὶ ἀνασείειν αὐτοῦ κινήσεις.
</p>
</section>
<section id="s32" title="Chapter 32">
<p>
Περὶ τῶν κατὰ τὴν ἕδραν.
</p>
<p>
<span class="lb" data-page="18b.999" data-line="7" id="p18b.999.7"></span>Αὐτὸ μὲν τὸ ἐξωτάτω πέρας τῆς κεφαλῆς συγκεκραμένον
<span class="lb" data-page="18b.999" data-line="8" id="p18b.999.8"></span>ἔχει τῷ δέρματι μῦν, ὡς ἤτοι γε δερματώδη μῦν εἰπεῖν
<span class="lb" data-page="18b.999" data-line="9" id="p18b.999.9"></span>ἢ σαρκῶδες δέρμα καὶ μάλιστα τοῦθ’ εὑρεῖν ἐστιν ἐν τοῖς
<span class="lb" data-page="18b.999" data-line="10" id="p18b.999.10"></span>πρόσω μέρεσιν. ἄλλος δὲ μῦς ἀκριβῶς στρογγύλος, ἐγκάρσιος
<span class="lb" data-page="18b.999" data-line="11" id="p18b.999.11"></span>περιβέβληται τῇ ἕδρᾳ κλείων αὐτὴν ἀκριβῶς καὶ ἰσχυρῶς
<span class="lb" data-page="18b.999" data-line="12" id="p18b.999.12"></span>εἰ ταθείη. κατὰ μὲν τὸ σῶμα μέσον ἑαυτοῦ ψαύων
<span class="lb" data-page="18b.999" data-line="13" id="p18b.999.13"></span>τοῦ καλουμένου κοκκύδος, ἑκατέρωθεν δὲ εἰς τὴν ἔκφυσιν
<span class="lb" data-page="18b.999" data-line="14" id="p18b.999.14"></span>τοῦ αἰδοίου τελευτῶν, λοιποὶ δὲ δύο μύες ὑμενώδεις ὄντες
<span class="lb" data-page="18b.999" data-line="15" id="p18b.999.15"></span>ἐκφύονται μὲν ἐκ τῶν ἔνδον μερῶν τῶν τε τῆς ἥβης ὀστῶν 
<span class="pb" data-page="18b.1000" id="p18b.1000"></span>
<span class="lb" data-page="18b.1000" data-line="1" id="p18b.1000.1"></span>καὶ τοῦ καλουμένου πλατέος ὀστοῦ. καταφύονται δ’ ἑκατέρωθεν
<span class="lb" data-page="18b.1000" data-line="2" id="p18b.1000.2"></span>εἷς λοξοὶ τείνοντες ἄνω τὴν ἕδραν, εὐθὺς δὲ καὶ τὴν
<span class="lb" data-page="18b.1000" data-line="3" id="p18b.1000.3"></span>ἔκφυσιν τοῦ αἰδοίου συνανασπῶσιν οἱ αὐτοὶ μύες.
</p>
</section>
<section id="s33" title="Chapter 33">
<p>
<span class="lb" data-page="18b.1000" data-line="4" id="p18b.1000.4"></span>Περὶ τῶν τὴν κατὰ τὸ ἰσχίον διάρθρωσιν κινούντων
<span class="lb" data-page="18b.1000" data-line="5" id="p18b.1000.5"></span>μυῶν.
</p>
<p>
<span class="lb" data-page="18b.1000" data-line="6" id="p18b.1000.6"></span>Δέκα μένουσι μύες οἱ τὴν κατ’ ἰσχίον διάρθρωσιν κινοῦντες,
<span class="lb" data-page="18b.1000" data-line="7" id="p18b.1000.7"></span>ἐσφάλησαν δὲ οὐ μικρὰ περὶ αὐτοὺς οἵ τε ἄλλοι
<span class="lb" data-page="18b.1000" data-line="8" id="p18b.1000.8"></span>τῶν ἀνατομικῶν ἀνδρῶν καὶ ὁ τοῦ Κοΐντου μαθητὴς Λύκος
<span class="lb" data-page="18b.1000" data-line="9" id="p18b.1000.9"></span>πέντε νομίζων ὑπάρχειν αὐτούς· ἔσωθεν μὲν τρεῖς, ἔξωθεν
<span class="lb" data-page="18b.1000" data-line="10" id="p18b.1000.10"></span>δὲ δύο, τῶν δ’ ἄλλων πέντε παρέλιπε μὲν τρεῖς, ὑπήλλαξε
<span class="lb" data-page="18b.1000" data-line="11" id="p18b.1000.11"></span>δὲ δύο, τήν τε ἐνέργειαν ἀγνοήσας αὐτῶν καὶ τῇ θέσει
<span class="lb" data-page="18b.1000" data-line="12" id="p18b.1000.12"></span>μόνῃ προσέχων· ἅμα γὰρ τοῖς ἄλλοις ἅπασι τοῖς κινοῦσι
<span class="lb" data-page="18b.1000" data-line="13" id="p18b.1000.13"></span>τὴν κατὰ γόνυ διάρθρωσιν ἐπίκεινται τῷ μηρῷ. ἔχει
<span class="lb" data-page="18b.1000" data-line="14" id="p18b.1000.14"></span>δ’ οὐχ ὡς ὁ Λύκος οἴεται τἀληθὲς, ἀλλ’ ὡς ἡμεῖς ἐροῦμεν.
<span class="lb" data-page="18b.1000" data-line="15" id="p18b.1000.15"></span>ὁ μὲν ἕτερος αὐτῶν, ὅσπερ καὶ μέγιστός ἐστιν ἁπάντων τῶν
<span class="lb" data-page="18b.1000" data-line="16" id="p18b.1000.16"></span>ἐντεῦθεν μυῶν, εἴσω τε καὶ ὀπίσω προσάγει τὸν μηρὸν, ὁ 
<span class="pb" data-page="18b.1001" id="p18b.1001"></span>
<span class="lb" data-page="18b.1001" data-line="1" id="p18b.1001.1"></span>δ’ ἕτερος εἴσω μέν τι βραχὺ καὶ τὴν κνήμην κινεῖ. τὸ
<span class="lb" data-page="18b.1001" data-line="2" id="p18b.1001.2"></span>πλεῖστον δὲ σύμπαντα τὸν μηρὸν, ὥστε λοιποὺς εἶναι τοὺς
<span class="lb" data-page="18b.1001" data-line="3" id="p18b.1001.3"></span>μόνην κινοῦντας τὴν κνήμην ὀκτώ. εἰ δέ τις βούλεται σαφῶς
<span class="lb" data-page="18b.1001" data-line="4" id="p18b.1001.4"></span>θεάσασθαι τοὺς τὴν κατ’ ἰσχίον διάρθρωσιν κινοῦντας
<span class="lb" data-page="18b.1001" data-line="5" id="p18b.1001.5"></span>μῦς, ἀφελεῖν χρὴ προτέρους τοὺς περὶ τὸν μηρὸν
<span class="lb" data-page="18b.1001" data-line="6" id="p18b.1001.6"></span>ἅπαντας, ὑφ’ ὧν ἡ κνήμη κινεῖται. ἐπεὶ δὲ ἡ τάξις τῆς
<span class="lb" data-page="18b.1001" data-line="7" id="p18b.1001.7"></span>θέσεως ἐπὶ τοὺς κατ’ ἰσχίον ἡμᾶς ἄγει προτέρους, ἐντεῦθεν
<span class="lb" data-page="18b.1001" data-line="8" id="p18b.1001.8"></span>ἄρξομαι τοῦ λόγου. τῆς ψόας οὐ μικροῦ τινος οὔσης μυὸς,
<span class="lb" data-page="18b.1001" data-line="9" id="p18b.1001.9"></span>ἀρχομένης δὲ ἀπὸ τῆς ἑνδεκάτης τοῦ θώρακος πλευρᾶς, ἡ
<span class="lb" data-page="18b.1001" data-line="10" id="p18b.1001.10"></span>μὲν ἔνδον μοῖρα δι’ εὐρώστου συνδέσμου καταφύεται τῷ κατ’
<span class="lb" data-page="18b.1001" data-line="11" id="p18b.1001.11"></span>ἰσχίον ἔσωθεν μέρει, καθ’ ὃν μάλιστα τόπον ἄρχεται μὲν
<span class="lb" data-page="18b.1001" data-line="12" id="p18b.1001.12"></span>τὸ καλούμενον ἥβης ὀστοῦν, παύεται δὲ τὸ τῆς λαγόνος, ἡ δ’
<span class="lb" data-page="18b.1001" data-line="13" id="p18b.1001.13"></span>ἔξωθεν εἰς τὴν ἀρχὴν καταφύεται τοῦ τῆς λαγόνος ὀστοῦ,
<span class="lb" data-page="18b.1001" data-line="14" id="p18b.1001.14"></span>τὸ δὲ ὑπόλοιπον ἅπαν τῆς ψόας τοῖς ἔνδον μέρεσι τοῦ τῆς
<span class="lb" data-page="18b.1001" data-line="15" id="p18b.1001.15"></span>λαγόνος ὀστοῦ παραφερόμενον ἄρχεταί τινα καὶ ἐξ ἐκείνου
<span class="lb" data-page="18b.1001" data-line="16" id="p18b.1001.16"></span>συχνὴν ἔμφυσιν σαρκώδη· κἄπειτα ἄμφω μία γενομένη δι’
<span class="lb" data-page="18b.1001" data-line="17" id="p18b.1001.17"></span>εὐρώστου τένοντος ἀτρέμα πλατέως ἐμφύεται τῷ μικρῷ τοῦ
<span class="lb" data-page="18b.1001" data-line="18" id="p18b.1001.18"></span>μηροῦ τροχαντῆρι τὸ περιφερὲς ἅπαν αὐτοῦ κατειληφώς. 
<span class="pb" data-page="18b.1002" id="p18b.1002"></span>
<span class="lb" data-page="18b.1002" data-line="1" id="p18b.1002.1"></span>οὗτος ὁ μῦς κάμπτει τε ἅμα καὶ πρὸς τοὐκτὸς μᾶλλον ἐπιστρέφει
<span class="lb" data-page="18b.1002" data-line="2" id="p18b.1002.2"></span>τὸν ὅλον μηρὸν τῷ προειρημένῳ τροχαντηρίῳ τῷ
<span class="lb" data-page="18b.1002" data-line="3" id="p18b.1002.3"></span>μικρῷ καὶ ἕτερός τις ἐμφύεται μῦς μικρὸς ἀπὸ τῆς βάσεως
<span class="lb" data-page="18b.1002" data-line="4" id="p18b.1002.4"></span>ἀρχόμενος τοῦ κατ’ ἰσχίον ὀστοῦ παρὰ τὸ ψιλὸν καὶ
<span class="lb" data-page="18b.1002" data-line="5" id="p18b.1002.5"></span>ἄσαρκον τῆς πυγῆς τοῦ πιθήκου, πελιδνὸς τὴν χρόαν. ὁ
<span class="lb" data-page="18b.1002" data-line="6" id="p18b.1002.6"></span>τένων δ’ αὐτοῦ παραπλήσιος ὑπάρχων τοῖς προειρημένοις
<span class="lb" data-page="18b.1002" data-line="7" id="p18b.1002.7"></span>τὸ κάτω μέρος ἅπαν κατείληφε τοῦ μικροῦ τροχαντῆρος
<span class="lb" data-page="18b.1002" data-line="8" id="p18b.1002.8"></span>ἐπιλαμβάνων τι καὶ τῶν ἔνδον αὐτοῦ. ταπεινῆς προσαγωγῆς
<span class="lb" data-page="18b.1002" data-line="9" id="p18b.1002.9"></span>ὁ μῦς οὗτός ἐστιν αἴτιος οὐ δυνάμενος ὀφθῆναι πρὶν
<span class="lb" data-page="18b.1002" data-line="10" id="p18b.1002.10"></span>ἀφαιρεθῆναι τὸν μέγιστον τῶν κατὰ τὸν μηρὸν μυῶν, ὅστις
<span class="lb" data-page="18b.1002" data-line="11" id="p18b.1002.11"></span>ἐπίκειται μὲν ἅπαντι τῷ τῆς ἥβης ὀστῷ συνεπιλαμβάνων
<span class="lb" data-page="18b.1002" data-line="12" id="p18b.1002.12"></span>τι καὶ τῶν ἰσχίων ἐκ πλαγίων τε ἅμα καὶ κάτωθεν ἄχρι
<span class="lb" data-page="18b.1002" data-line="13" id="p18b.1002.13"></span>τοῦ ψιλοῦ καὶ ἀσάρκου. καταφύεται δὲ εἰς ὅλον κύκλῳ τὸν
<span class="lb" data-page="18b.1002" data-line="14" id="p18b.1002.14"></span>μηρὸν σαρκώδεσι λαβαῖς ἀντεχόμενος αὐτοῦ. ταῖς μὲν ἐκ
<span class="lb" data-page="18b.1002" data-line="15" id="p18b.1002.15"></span>τῶν κάτω μερῶν τῶν παρὰ τὸ ψιλὸν καὶ ἄσαρκον ἐκφυομέναις
<span class="lb" data-page="18b.1002" data-line="16" id="p18b.1002.16"></span>ἰσὶν, αἷς ἐγγὺς τῆς κατὰ γόνυ διαρθρώσεως ἐξικνεῖται,
<span class="lb" data-page="18b.1002" data-line="17" id="p18b.1002.17"></span>πρὸς τοὐπίσω μᾶλλον ἀπάγων τὸν μηρὸν ἅμα τῷ 
<span class="pb" data-page="18b.1003" id="p18b.1003"></span>
<span class="lb" data-page="18b.1003" data-line="1" id="p18b.1003.1"></span>προσάγειν ἀτρέμα πρὸς τὸν ἕτερον μηρόν· ταῖς δὲ ὑψηλοτέραις
<span class="lb" data-page="18b.1003" data-line="2" id="p18b.1003.2"></span>τούτων προσάγων μόνον, ταῖς δὲ ὑψηλοτάταις ἄνωθεν
<span class="lb" data-page="18b.1003" data-line="3" id="p18b.1003.3"></span>μὲν ἀρχομέναις, εἰς δὲ τὰ πρῶτα μέρη τοῦ μηροῦ καταφυομέναις
<span class="lb" data-page="18b.1003" data-line="4" id="p18b.1003.4"></span>προσάγων τε ἅμα καὶ ἀνατείνων αὐτόν. ἀνατεινομένου
<span class="lb" data-page="18b.1003" data-line="5" id="p18b.1003.5"></span>δὲ τούτου τοῦ μυὸς ὁ προειρημένος ὁ πελιδνὸς
<span class="lb" data-page="18b.1003" data-line="6" id="p18b.1003.6"></span>ἐναργῶς φαίνεται· καί τινες ἕτεραι περιγραφαὶ μυῶν οὐκ
<span class="lb" data-page="18b.1003" data-line="7" id="p18b.1003.7"></span>ἐναργεῖς, ἐνίοτε μὲν δυοῖν, ἐνίοτε δὲ τριῶν οὓς ἄν τις ἐν
<span class="lb" data-page="18b.1003" data-line="8" id="p18b.1003.8"></span>τοῖς μυσὶν ἀριθμῇ, πλείονας ἐρεῖ τῶν δέκα τοὺς κινοῦντας
<span class="lb" data-page="18b.1003" data-line="9" id="p18b.1003.9"></span>εἶναι τὴν κατ’ ἰσχίον διάρθρωσιν. ἐκ δὲ τῶν ὀπίσω μερῶν
<span class="lb" data-page="18b.1003" data-line="10" id="p18b.1003.10"></span>τῶν κατὰ τὴν πυγὴν πρῶτος μέν ἐστιν ὁ ἐπιπολῆς
<span class="lb" data-page="18b.1003" data-line="11" id="p18b.1003.11"></span>μῦς ἀνάλογον ἔχων τῷ τὴν ἐπωμίδα κατειληφότι κατά τε
<span class="lb" data-page="18b.1003" data-line="12" id="p18b.1003.12"></span>τὴν θέσιν καὶ τὴν χρείαν. ἐκτείνει γὰρ ἀκριβῶς τὸν μηρὸν
<span class="lb" data-page="18b.1003" data-line="13" id="p18b.1003.13"></span>ἐπισπώμενος εἰς τοὐπίσω. τῶν δὲ ἄνωθεν ἐκφύσεων
<span class="lb" data-page="18b.1003" data-line="14" id="p18b.1003.14"></span>αὐτοῦ δύο μέν εἰσι σαρκώδεις, ὑμενώδης δὲ μία. τῶν σαρκωδῶν
<span class="lb" data-page="18b.1003" data-line="15" id="p18b.1003.15"></span>δὲ ἡ μὲν μείζων ἄρχεται ἐκ τῆς ὀρθίας ῥάχεως τοῦ
<span class="lb" data-page="18b.1003" data-line="16" id="p18b.1003.16"></span>τῆς λαγόνος ὀστοῦ, ἡ δὲ ἐλάττων ἐκ δυοῖν ὀστοῖν ἰσχίου
<span class="lb" data-page="18b.1003" data-line="17" id="p18b.1003.17"></span>τε καὶ τοῦ καλουμένου κόκκυγος, τὸ μέσον δὲ τούτων ὑψηλὸν
<span class="lb" data-page="18b.1003" data-line="18" id="p18b.1003.18"></span>ὑμενώδεις ἅπαντες. οὗτος ὁ μῦς περιλαμβάνει τὸ ὀπίσθιον 
<span class="pb" data-page="18b.1004" id="p18b.1004"></span>
<span class="lb" data-page="18b.1004" data-line="1" id="p18b.1004.1"></span>τῆς κεφαλῆς τοῦ μηροῦ καὶ βραχύ τι προελθὼν ἀπ’
<span class="lb" data-page="18b.1004" data-line="2" id="p18b.1004.2"></span>αὐτῆς εἰς τένοντα πλατὺν τελευτήσας κατάντη φύεται τοῖς
<span class="lb" data-page="18b.1004" data-line="3" id="p18b.1004.3"></span>ὀπισθίοις μέρεσι τοῦ μηροῦ. παρακείμενος ἀκριβῶς ἐνταῦθα
<span class="lb" data-page="18b.1004" data-line="4" id="p18b.1004.4"></span>καὶ συμφυόμενος τῇ ἐκφύσει τοῦ πλατεῖάν τε καὶ σαρκώδη
<span class="lb" data-page="18b.1004" data-line="5" id="p18b.1004.5"></span>τὴν ἀπονεύρωσιν ἔχοντος μυὸς, ὃς εἰς τὰ τῆς κνήμης ἔξω
<span class="lb" data-page="18b.1004" data-line="6" id="p18b.1004.6"></span>καταφυόμενος μέρη τὴν κατὰ γόνυ διάρθρωσιν ἐπιστρέφει
<span class="lb" data-page="18b.1004" data-line="7" id="p18b.1004.7"></span>πρὸς τοὐκτός. οὐδὲ ἐστιν ἀκριβῶς θεάσασθαι τὴν προειρημένην
<span class="lb" data-page="18b.1004" data-line="8" id="p18b.1004.8"></span>τοῦ κατ’ ἰσχίον μυὸς ἔμφυσιν, εἰ μὴ τοῦτόν τις τὸν
<span class="lb" data-page="18b.1004" data-line="9" id="p18b.1004.9"></span>μῦν ἀνατέμῃ πρότερον. ἔστι δὲ αὐτοῦ καὶ ἑτέρα τις ἀπόφυσις
<span class="lb" data-page="18b.1004" data-line="10" id="p18b.1004.10"></span>σαρκώδης ἐπὶ τὸν μηρὸν καθήκουσα μεταξὺ τῶν δύο
<span class="lb" data-page="18b.1004" data-line="11" id="p18b.1004.11"></span>τῶν προσθίων μυῶν, ἐπιφυομένη τέ πως αὐτοῖς καὶ ὑμενώδους
<span class="lb" data-page="18b.1004" data-line="12" id="p18b.1004.12"></span>τένοντος ἐκπεφυκότος ἐξ ἁπάντων τῶν κάτω μερῶν
<span class="lb" data-page="18b.1004" data-line="13" id="p18b.1004.13"></span>αὐτοῦ περιλαμβάνουσα τοὺς προσθίους μῦς ἄχρι τοῦ γόνατος.
<span class="lb" data-page="18b.1004" data-line="14" id="p18b.1004.14"></span>δεύτερος δὲ ὑπὸ τῷ προειρημένῳ μυὶ τῆς ἐπιπολῆς,
<span class="lb" data-page="18b.1004" data-line="15" id="p18b.1004.15"></span>ἕτερός ἐστι μῦς ἱκανῶς παχὺς καὶ σαρκώδης ἐξ ἁπάντων
<span class="lb" data-page="18b.1004" data-line="16" id="p18b.1004.16"></span>σχεδόν τι τῶν ἔξωθεν μερῶν ἐκφυόμενος τοῦ τῆς ἥβης καὶ
<span class="lb" data-page="18b.1004" data-line="17" id="p18b.1004.17"></span>λαγόνος ὀστοῦ. συνεπιφυόμενος δὲ καὶ τῷ τῶν κάτω τοῦ 
<span class="pb" data-page="18b.1005" id="p18b.1005"></span>
<span class="lb" data-page="18b.1005" data-line="1" id="p18b.1005.1"></span>πλατέος ὀστοῦ μερῶν μυὶ μέχρι τοῦ κόκκυγος. κατὰ μὲν
<span class="lb" data-page="18b.1005" data-line="2" id="p18b.1005.2"></span>τὸ τῆς λαγόνος ὀστοῦν ὑπόκειται τῷ προειρημένῳ μυὶ, τὸ
<span class="lb" data-page="18b.1005" data-line="3" id="p18b.1005.3"></span>δὲ ἄνω μέρος αὐτοῦ τὸ πρὸς τὴν ὀσφὺν ἀνατεινόμενον ὑπὸ
<span class="lb" data-page="18b.1005" data-line="4" id="p18b.1005.4"></span>τῷ δέρματι τέτακται, περιπεφυκυίας αὐτῷ τῆς λεχθείσης
<span class="lb" data-page="18b.1005" data-line="5" id="p18b.1005.5"></span>ὑμενώδους ἀρχῆς ἐκείνου τοῦ μυός. οὗτος ὁ μῦς εἰς τένοντα
<span class="lb" data-page="18b.1005" data-line="6" id="p18b.1005.6"></span>πλατὺν εὔρωστον τελευτῶν ἐμφύεται τῇ κορυφῇ πάσῃ τοῦ
<span class="lb" data-page="18b.1005" data-line="7" id="p18b.1005.7"></span>μεγάλου τροχαντῆρος, ἐκτείνων τε ἅμα τὸν ὅλον μηρὸν καὶ
<span class="lb" data-page="18b.1005" data-line="8" id="p18b.1005.8"></span>πρὸς τὴν ἐκτὸς χώραν ἐπισπώμενος αὐτοῦ τὴν κεφαλήν.
<span class="lb" data-page="18b.1005" data-line="9" id="p18b.1005.9"></span>ὑποφύεται δὲ αὐτῷ μῦς ἕτερος πελιδνὸς τὴν χρόαν ἐκ μὲν
<span class="lb" data-page="18b.1005" data-line="10" id="p18b.1005.10"></span>τῶν ἔνδον μερῶν ἐκφυόμενος τοῦ πλατέος ὀστοῦ, τὴν δὲ
<span class="lb" data-page="18b.1005" data-line="11" id="p18b.1005.11"></span>ἀπονεύρωσιν συμφυῆ ποιούμενος τῇ προειρημένῃ τοῦ μεγάλου
<span class="lb" data-page="18b.1005" data-line="12" id="p18b.1005.12"></span>μυὸς ἀπονευρώσει. ἀλλ’ ἐκείνη μὲν ἐπὶ τὰ πρόσω τῆς
<span class="lb" data-page="18b.1005" data-line="13" id="p18b.1005.13"></span>κεφαλῆς ὑπερβαίνει τοῦ τροχαντῆρος. αὕτη δὲ ἐκ τῶν ὄπισθεν
<span class="lb" data-page="18b.1005" data-line="14" id="p18b.1005.14"></span>ἐκείνης ἐστὶν ἄχρι τε τῆς κορυφῆς ἀνιοῦσα τοῦ τροχαντῆρος
<span class="lb" data-page="18b.1005" data-line="15" id="p18b.1005.15"></span>καὶ συνεπιλαμβάνουσά τι καὶ τῆς ἔνδον χώρας.
<span class="lb" data-page="18b.1005" data-line="16" id="p18b.1005.16"></span>οὗτος ὁ μῦς ἀνατείνει τε ἅμα καὶ πρὸς τοὐκτὸς ἐπισπᾶται
<span class="lb" data-page="18b.1005" data-line="17" id="p18b.1005.17"></span>τὴν κεφαλὴν τοῦ μηροῦ· καὶ ἄλλος δέ τις μῦς μικρὸς καὶ 
<span class="pb" data-page="18b.1006" id="p18b.1006"></span>
<span class="lb" data-page="18b.1006" data-line="1" id="p18b.1006.1"></span>παχὺς ἐκ τῶν ἔξω τε καὶ κάτω μερῶν τοῦ τῆς λαγόνος
<span class="lb" data-page="18b.1006" data-line="2" id="p18b.1006.2"></span>ὀστοῦ καὶ τοῦ κατ’ ἰσχίον τὴν ἔκφυσιν ποιησάμενος ὑποφύεται
<span class="lb" data-page="18b.1006" data-line="3" id="p18b.1006.3"></span>τῷ προειρημένῳ μεγάλῳ μυὶ τελευτῶν καὶ αὐτὸς εἰς
<span class="lb" data-page="18b.1006" data-line="4" id="p18b.1006.4"></span>εὔρωστον τένοντα πλατὺν ἐμφυόμενος τοῖς ἐντὸς μέρεσι τῆς
<span class="lb" data-page="18b.1006" data-line="5" id="p18b.1006.5"></span>πρώτης ἐκφύσεως τοῦ μεγάλου τροχαντῆρος ἄχρι τοῦ γλουτοῦ.
<span class="lb" data-page="18b.1006" data-line="6" id="p18b.1006.6"></span>οὗτος ὁ μῦς ἀνατείνει τε ἅμα καὶ πρὸς τοὐκτὸς ἐπιστρέφει
<span class="lb" data-page="18b.1006" data-line="7" id="p18b.1006.7"></span>τοῦ μηροῦ τὴν κεφαλὴν, ὑπόλοιποι δὲ δύο μύες εἰσὶ
<span class="lb" data-page="18b.1006" data-line="8" id="p18b.1006.8"></span>τῶν κινούντων τὸν μηρὸν εἰς τὴν ὀπισθίαν ἐμφυόμενοι κοιλότητα
<span class="lb" data-page="18b.1006" data-line="9" id="p18b.1006.9"></span>τοῦ μεγάλου τροχαντῆρος ἰσχυροῖς τένουσιν ἀτρέμα
<span class="lb" data-page="18b.1006" data-line="10" id="p18b.1006.10"></span>πλατέσιν. ἐκφύονται δὲ ἐκ τῶν τῆς ἥβης ὀστῶν ὅλων ὁ μὲν
<span class="lb" data-page="18b.1006" data-line="11" id="p18b.1006.11"></span>ἔσωθεν, ὁ δὲ ἔξωθεν καὶ ἔστιν ἡ τοῦ ἔσωθεν τροχαντῆρος
<span class="lb" data-page="18b.1006" data-line="12" id="p18b.1006.12"></span>κατάφυσις ὑψηλοτέρα, συνεχὴς δ’ ἐστὶ καὶ ἡ ἔξωθεν. οὗτοι
<span class="lb" data-page="18b.1006" data-line="13" id="p18b.1006.13"></span>οἱ μύες καὶ τὸ φυσικὸν τρῆμα κατειλήφασι τοῦ τῆς ἥβης
<span class="lb" data-page="18b.1006" data-line="14" id="p18b.1006.14"></span>ὀστοῦ τὸ μέσον ἔχοντες ἑαυτῶν ὑμενώδη σύνδεσμον. ὀπίσω
<span class="lb" data-page="18b.1006" data-line="15" id="p18b.1006.15"></span>δὲ εἰς ταὐτὸν ἀλλήλοις ἥκουσι παραφυόμενοι τῷ κατ’ ἰσχίον
<span class="lb" data-page="18b.1006" data-line="16" id="p18b.1006.16"></span>ὀστῷ σαρκώδεσι λαβαῖς. ἔργον τούτων τῶν μυῶν ἐστι περιστρέφειν
<span class="lb" data-page="18b.1006" data-line="17" id="p18b.1006.17"></span>τὴν κεφαλὴν τοῦ μηροῦ ἔσω μὲν ἅμα καὶ πρόσω 
<span class="pb" data-page="18b.1007" id="p18b.1007"></span>
<span class="lb" data-page="18b.1007" data-line="1" id="p18b.1007.1"></span>τοῦ πρώτου μυὸς, ἔξω δὲ ἅμα καὶ ὀπίσω τοῦ λοιποῦ. δέκατος
<span class="lb" data-page="18b.1007" data-line="2" id="p18b.1007.2"></span>δὲ ἐπὶ τοῖς εἰρημένοις ἐστὶ μῦς ἐκ τῶν ἔνδον μερῶν
<span class="lb" data-page="18b.1007" data-line="3" id="p18b.1007.3"></span>τοῦ μηροῦ κείμενος, ὃν ἴσως μέν τις καὶ τὴν κνήμην φήσει
<span class="lb" data-page="18b.1007" data-line="4" id="p18b.1007.4"></span>κινεῖν, ἐναργέστατα μὲν ὅλον εἴσω προσάγει τὸν μηρόν.
<span class="lb" data-page="18b.1007" data-line="5" id="p18b.1007.5"></span>ὀλίγον δ’ ὕστερον ὁποῖός τίς ἐστι διηγήσομαι, μετὰ τῶν
<span class="lb" data-page="18b.1007" data-line="6" id="p18b.1007.6"></span>κινούντων τὴν κατὰ γόνυ διάρθρωσιν, ἐπειδὴ σὺν αὐτοῖς
<span class="lb" data-page="18b.1007" data-line="7" id="p18b.1007.7"></span>τέτακται.
</p>
</section>
<section id="s34" title="Chapter 34">
<p>
Περὶ τῶν κινούντων τὴν κατὰ γόνυ διάρθρωσιν.
</p>
<p>
<span class="lb" data-page="18b.1007" data-line="8" id="p18b.1007.8"></span>Ἐννέα μύες εἰσὶν οἱ τὴν κατὰ γόνυ κινοῦντες διάρθρωσιν,
<span class="lb" data-page="18b.1007" data-line="9" id="p18b.1007.9"></span>οὐχ ὡς ὁ Λύκος οἴεται δέκα σὺν πολλοῖς καὶ ἄλλοις
<span class="lb" data-page="18b.1007" data-line="10" id="p18b.1007.10"></span>ἀνατομικοῖς ἀνδράσιν, ἀγνοῶν ἕνα μῦν ὅλον, ὑπὲρ οὗ
<span class="lb" data-page="18b.1007" data-line="11" id="p18b.1007.11"></span>τελευταῖον ποιήσομαι τὸν λόγον, ἐξαπατώμενος ὑπό τε τοῦ
<span class="lb" data-page="18b.1007" data-line="12" id="p18b.1007.12"></span>καθήκοντος εἰς τὸν ἐντὸς τοῦ γόνατος κόνδυλον τοῦ μηροῦ·
<span class="lb" data-page="18b.1007" data-line="13" id="p18b.1007.13"></span>καὶ προσέτι τοῦ μεγίστου τοῦ κατ’ αὐτὸν μυὸς τοῦ τὴν ἔνδον
<span class="lb" data-page="18b.1007" data-line="14" id="p18b.1007.14"></span>ἅπασαν αὐτοῦ χώραν κατειληφότος, ἐπιλαμβάνοντος δὲ
<span class="lb" data-page="18b.1007" data-line="15" id="p18b.1007.15"></span>καὶ τῆς ὄπισθεν οὐκ ὀλίγον. ἀλλ’ οὗτός γε οὐ μόνον οὐκ
<span class="lb" data-page="18b.1007" data-line="16" id="p18b.1007.16"></span>ἐμφύεται τῷ τῆς κνήμης ὀστῷ, δέον ἐμφύεσθαί γε πάντως 
<span class="pb" data-page="18b.1008" id="p18b.1008"></span>
<span class="lb" data-page="18b.1008" data-line="1" id="p18b.1008.1"></span>εἴπερ κινήσειν αὐτὴν ἔμελλεν, ἀλλ’ οὐδὲ τοῖς κατὰ τὴν διάρθρωσιν
<span class="lb" data-page="18b.1008" data-line="2" id="p18b.1008.2"></span>συνδέσμοις, ὡς ἔνιοι τῶν ἀμυδράν τινα κίνησιν
<span class="lb" data-page="18b.1008" data-line="3" id="p18b.1008.3"></span>ἐργαζομένων μυῶν. αἱ μὲν γὰρ σφοδραὶ κινήσεις πᾶσαι
<span class="lb" data-page="18b.1008" data-line="4" id="p18b.1008.4"></span>ὑπερβαινόντων τε τὰς διαρθρώσεις ἐμφυομένων τε τοῖς ἐφεξῆς
<span class="lb" data-page="18b.1008" data-line="5" id="p18b.1008.5"></span>βόλοις ἀποτελοῦνται. μικρὸν δέ τι συνεπιλαμβάνουσιν
<span class="lb" data-page="18b.1008" data-line="6" id="p18b.1008.6"></span>αὐταῖς αἱ τῶν εἰς τοὺς συνδέσμους ἐμβαλλόντων, ἀλλ’ ὅ γε
<span class="lb" data-page="18b.1008" data-line="7" id="p18b.1008.7"></span>μέγιστος τῶν κατὰ τὸν μηρὸν μυῶν οὐκ ἐμφύεται τῇ κατ’
<span class="lb" data-page="18b.1008" data-line="8" id="p18b.1008.8"></span>ἄρνυ διαρθρώσει, καίτοι πλησίον ἀφικνούμενος αὐτῆς. εἰ
<span class="lb" data-page="18b.1008" data-line="9" id="p18b.1008.9"></span>δέ τις αὐτῶν ἐφάπτεσθαί πως λέγει τῶν συνδέσμων τῆς
<span class="lb" data-page="18b.1008" data-line="10" id="p18b.1008.10"></span>διαρθρώσεως, οὐδ’ οὕτω δίκαιον ἦν ἐκείνης μόνης ἴδιον
<span class="lb" data-page="18b.1008" data-line="11" id="p18b.1008.11"></span>ὑπολαμβάνειν τὸν μῦν τοῦτον. ἀλλ’ εἴπερ ἄρα κοινὸν ἀμφοτέρων
<span class="lb" data-page="18b.1008" data-line="12" id="p18b.1008.12"></span>τῆς θ’ ὑπερκειμένης τῆς κατ’ ἰσχίον καὶ τῆς νῦν
<span class="lb" data-page="18b.1008" data-line="13" id="p18b.1008.13"></span>ἡμῖν προκειμένης. τὴν μὲν γὰρ κατ’ ἰσχίον ἐναργῶς καὶ
<span class="lb" data-page="18b.1008" data-line="14" id="p18b.1008.14"></span>σφοδρῶς κινεῖ, ὡς ἂν τὴν ἔκφυσιν ἐξ ὅλου τοῦ τῆς ἥβης
<span class="lb" data-page="18b.1008" data-line="15" id="p18b.1008.15"></span>ὀστοῦ πεποιημένος καὶ τὴν κατάφυσιν εἰς ὅλον τὸν μηρόν.
<span class="lb" data-page="18b.1008" data-line="16" id="p18b.1008.16"></span>ἡ δὲ κατὰ γόνυ κίνησις εἴπερ καὶ ἦν, ἀμυδρά τις ἂν ἦν
<span class="lb" data-page="18b.1008" data-line="17" id="p18b.1008.17"></span>παντάπασιν, ὡς ἂν ὑπ’ ἐλαχίστων λαβῶν ἐπιτελουμένη. Περὶ 
<span class="pb" data-page="18b.1009" id="p18b.1009"></span>
<span class="lb" data-page="18b.1009" data-line="1" id="p18b.1009.1"></span>μὲν δὴ τοῦ μεγίστου τῶν κατὰ τὸν μηρὸν μυῶν ἱκανὰ καὶ
<span class="lb" data-page="18b.1009" data-line="2" id="p18b.1009.2"></span>ταῦτα. τῶν δ’ ἄλλων πρῶτος ἐπιπολῆς ἐστιν ὁ στενότατός
<span class="lb" data-page="18b.1009" data-line="3" id="p18b.1009.3"></span>τε καὶ μακρότατος τὴν μὲν ἄνωθεν ἔμφυσιν ἐκ μέσης τῆς
<span class="lb" data-page="18b.1009" data-line="4" id="p18b.1009.4"></span>ὀρθίας ῥάχεως τοῦ τῆς λαγόνος ὀστοῦ πεποιημένος. διὰ
<span class="lb" data-page="18b.1009" data-line="5" id="p18b.1009.5"></span>δὲ τῶν ἔνδον τοῦ μηροῦ φερόμενος ἐπὶ τὸ γόνυ, κἀνταῦθα
<span class="lb" data-page="18b.1009" data-line="6" id="p18b.1009.6"></span>καταφυόμενος εἰς τὸ καλούμενον ἀντικνήμιον οὐ μετὰ πολὺ
<span class="lb" data-page="18b.1009" data-line="7" id="p18b.1009.7"></span>τῆς διαρθρώσεως. οὗτος μὲν οὖν κάμπτει τε ἅμα πρὸς
<span class="lb" data-page="18b.1009" data-line="8" id="p18b.1009.8"></span>τοὐκτὸς τὴν κνήμην καὶ ἀνατείνει πως ὑψηλὴν καὶ εἰς
<span class="lb" data-page="18b.1009" data-line="9" id="p18b.1009.9"></span>τοῦτ’ ἄγει τὸ σχῆμα τὸ σκέλος σύμπαν, ἐν οἵῳ μάλιστα
<span class="lb" data-page="18b.1009" data-line="10" id="p18b.1009.10"></span>καθίσταται μαλαττόντων ἡμῶν αὐτὸ καθ’ ἑτέρου. ὁ δ’
<span class="lb" data-page="18b.1009" data-line="11" id="p18b.1009.11"></span>ἐφεξῆς τούτῳ τὴν ἔμφυσιν ἔχων εἰς τὸ τῆς κνήμης ὀστοῦν
<span class="lb" data-page="18b.1009" data-line="12" id="p18b.1009.12"></span>οὐ διὰ σαρκώδους πέρατος ὡς τὸ πρότερον, ἀλλὰ διὰ τένοντος
<span class="lb" data-page="18b.1009" data-line="13" id="p18b.1009.13"></span>ἠρέμα πλατέος. ἄρχεται μὲν ἐκ τῶν τῆς ἥβης ὀστῶν,
<span class="lb" data-page="18b.1009" data-line="14" id="p18b.1009.14"></span>καταφύεται δὲ εἰς αὐτὸ μάλιστα τὸ ἀντικνήμιον, ἔσω καὶ
<span class="lb" data-page="18b.1009" data-line="15" id="p18b.1009.15"></span>αὐτὸς ἐπιστρέφων τὴν κνήμην μετὰ τῆς ἐπὶ τὸ ὄρθιον ἀνατάσεως.
<span class="lb" data-page="18b.1009" data-line="16" id="p18b.1009.16"></span>ὁ δ’ ὡς τὸ πολὺ μὲν ἐκ τῶν ἔνδον μερῶν, ἐνίοτε
<span class="lb" data-page="18b.1009" data-line="17" id="p18b.1009.17"></span>δὲ βραχὺ τοῦ προειρημένου κατωτέρω, συνεχὴς αὐτῷ μῦς 
<span class="pb" data-page="18b.1010" id="p18b.1010"></span>
<span class="lb" data-page="18b.1010" data-line="1" id="p18b.1010.1"></span>ὁμοίως τένοντι καταφυόμενος εἰς τὸ ἀντικνήμιον κάμπτει τε
<span class="lb" data-page="18b.1010" data-line="2" id="p18b.1010.2"></span>ἅμα καὶ πρὸς τοὐκτὸς ἐπιστρέφει τὴν κνήμην λοξὴν, ὥσπερ
<span class="lb" data-page="18b.1010" data-line="3" id="p18b.1010.3"></span>καὶ αὐτὸς κεῖται λοξός· ἐκφυόμενος γὰρ ἐκ τῶν κάτω τε
<span class="lb" data-page="18b.1010" data-line="4" id="p18b.1010.4"></span>καὶ ἔξω μερῶν τοῦ κατ’ ἰσχίον ὀστοῦ, κἄπειτα διὰ τῶν
<span class="lb" data-page="18b.1010" data-line="5" id="p18b.1010.5"></span>ὀπίσω μερῶν τοῦ μηροῦ παρενεχθεὶς λοξός· εἶθ’ οὕτως εἰς
<span class="lb" data-page="18b.1010" data-line="6" id="p18b.1010.6"></span>τὴν διάρθρωσιν ὅλην ὑπερβὰς τὴν κατὰ γόνυ, μετὰ ταῦτα
<span class="lb" data-page="18b.1010" data-line="7" id="p18b.1010.7"></span>ἐπιστρέφεται πρὸς τοὐκτὸς ἐμφύεταί τε λοξὸς ἐπὶ τὸ τῆς
<span class="lb" data-page="18b.1010" data-line="8" id="p18b.1010.8"></span>κνήμης ἄσαρκον ὃ δὴ ἀντικνήμιον ὀνομάζεται. τούτῳ τῷ
<span class="lb" data-page="18b.1010" data-line="9" id="p18b.1010.9"></span>μυὶ συνεχῆ τὴν ἔκφυσιν ἔχοντες ἄλλοι τρεῖς εἰσι μύες· ὁ
<span class="lb" data-page="18b.1010" data-line="10" id="p18b.1010.10"></span>μὲν ἐκ τῶν ἕξω μερῶν σκέλους εὔρωστος ἱκανῶς, ὅστις
<span class="lb" data-page="18b.1010" data-line="11" id="p18b.1010.11"></span>καὶ διὰ τῶν ἐκτὸς τοῦ μηροῦ ἔξωθεν καταφερόμενος ἐμφύεται
<span class="lb" data-page="18b.1010" data-line="12" id="p18b.1010.12"></span>μετὰ τὸ γόνυ τοῖς ἔξω μέρεσι τῆς κνήμης, ἰσχνῷ καὶ
<span class="lb" data-page="18b.1010" data-line="13" id="p18b.1010.13"></span>πλατεῖ πέρατι σαρκώδει πρὸς τοὐκτὸς ἐπιστρέφων αὐτὴν,
<span class="lb" data-page="18b.1010" data-line="14" id="p18b.1010.14"></span>οἱ δὲ λοιποὶ δύο τὴν μὲν ἄνωθεν ἀρχὴν ἐκ τῶν ἔνδον μερῶν
<span class="lb" data-page="18b.1010" data-line="15" id="p18b.1010.15"></span>ἔχουσι τῶν προειρημένων δυοῖν ἐφεξῆς, ὡς εἶναι τὰς
<span class="lb" data-page="18b.1010" data-line="16" id="p18b.1010.16"></span>τέσσαρας ἐκφύσεις ἀλλήλαις ὁμιλούσας ἐκ τῶν ἐμπροσθίων
<span class="lb" data-page="18b.1010" data-line="17" id="p18b.1010.17"></span>μερῶν τῆς βάσεως ἐμφυομένας τοῦ κατ’ ἰσχίον ὀστοῦ. καθήκουσι 
<span class="pb" data-page="18b.1011" id="p18b.1011"></span>
<span class="lb" data-page="18b.1011" data-line="1" id="p18b.1011.1"></span>δὲ ὁ μὲν ἐφεξῆς τῶν προειρημένων δυοῖν, ὅσπερ καὶ
<span class="lb" data-page="18b.1011" data-line="2" id="p18b.1011.2"></span>τὴν χρόαν εὑρίσκεται τοὐπίπαν πελιδνὸς εἰς τὸ τῆς κνήμης
<span class="lb" data-page="18b.1011" data-line="3" id="p18b.1011.3"></span>ἔνδον οὐ πολὺ τῆς διαρθρώσεως κάμπτων τε ἅμα καὶ πρὸς
<span class="lb" data-page="18b.1011" data-line="4" id="p18b.1011.4"></span>τοὐκτὸς ἐπιστρέφων αὐτὴν διὰ τένοντος ἡρέμα στρογγύλου,
<span class="lb" data-page="18b.1011" data-line="5" id="p18b.1011.5"></span>ὁ δ’ οὖ πάλιν ἐφεξῆς τῶνδε τοῖς ἔνδον μέρεσι τοῦ μηροῦ
<span class="lb" data-page="18b.1011" data-line="6" id="p18b.1011.6"></span>τοῖς πρὸ τῆς κατὰ γόνυ διαρθρώσεως ἐμφύεται μέχρι τοῦ
<span class="lb" data-page="18b.1011" data-line="7" id="p18b.1011.7"></span>κονδύλου τοῦ ἐκτὸς, ὅθεν καὶ ὁ ἕτερος τῶν κατὰ τὴν γαστροκνημίαν
<span class="lb" data-page="18b.1011" data-line="8" id="p18b.1011.8"></span>ἐκπέφυκε μυῶν, ᾧ καὶ αὐτῷ συνεπιφυόμενος ὁ
<span class="lb" data-page="18b.1011" data-line="9" id="p18b.1011.9"></span>προκείμενος ἐν τῷ λόγῳ μῦς συνεπισπᾶται δι’ ἐκείνου βραχύ
<span class="lb" data-page="18b.1011" data-line="10" id="p18b.1011.10"></span>τι τὴν κνήμην ἐπὶ τὰ ἔνδον μέρη καὶ μάλιστα ὅταν κατεσκληρυμένοι
<span class="lb" data-page="18b.1011" data-line="11" id="p18b.1011.11"></span>τυγχάνουσιν ὄντες. οὗτος ὁ μῦς ἔσω τε ἅμα
<span class="lb" data-page="18b.1011" data-line="12" id="p18b.1011.12"></span>καὶ ἐπ’ ὀλίγον ὀπίσω τὸν μηρὸν ἄγει. δέκατον αὐτὸν ὠνόμασα
<span class="lb" data-page="18b.1011" data-line="13" id="p18b.1011.13"></span>τῶν κινούντων τὸ κατ’ ἰσχίον ἄρθρον. ἀνεβαλλόμην
<span class="lb" data-page="18b.1011" data-line="14" id="p18b.1011.14"></span>δὲ τὴν διδασκαλίαν ποιήσασθαι τῆς ὅλης φύσεως αὐτοῦ μετὰ
<span class="lb" data-page="18b.1011" data-line="15" id="p18b.1011.15"></span>τῶν κινούντων τὴν κατὰ γόνυ διάρθρωσιν, ἐπειδὴ σὺν
<span class="lb" data-page="18b.1011" data-line="16" id="p18b.1011.16"></span>αὐτοῖς τέτακται, ὑπὲρ οὗ πρόσθεν αὐτάρκως. διῆλθεν. οἱ
<span class="lb" data-page="18b.1011" data-line="17" id="p18b.1011.17"></span>δὲ ὑπόλοιποι τρεῖς μύες τῶν κατὰ τὸν μηρὸν οἱ πρόσθιοι
<span class="lb" data-page="18b.1011" data-line="18" id="p18b.1011.18"></span>τὴν κατὰ γόνυ διάρθρωσιν ἐκτείνουσιν· οἱ μὲν ἐπιπολῆς 
<span class="pb" data-page="18b.1012" id="p18b.1012"></span>
<span class="lb" data-page="18b.1012" data-line="1" id="p18b.1012.1"></span>εὔρωστοι δύο τελευτῶσιν εἰς ἰσχυρὸν τένοντα πλατὺν, ὃς
<span class="lb" data-page="18b.1012" data-line="2" id="p18b.1012.2"></span>ἐμφυόμενός τε καὶ περιφυόμενος ἅπαντι τῷ τῆς ἐπιγονατίδος
<span class="lb" data-page="18b.1012" data-line="3" id="p18b.1012.3"></span>ὀστῷ προέρχεται μέχρι τῆς κνήμης ἐμφυόμενος αὐτοῖς
<span class="lb" data-page="18b.1012" data-line="4" id="p18b.1012.4"></span>τοῖς προσθίοις. ὁ δ’ ὑπὸ τούτοις κατακεκρυμμένος εἴς τε
<span class="lb" data-page="18b.1012" data-line="5" id="p18b.1012.5"></span>τὴν ἀρχὴν ἐμφύεται τῆς ἐπιγονατίδος καὶ τοῖς περὶ τὴν
<span class="lb" data-page="18b.1012" data-line="6" id="p18b.1012.6"></span>διάρθρωσιν ἐπιφύεται συνδέσμοις. οὐ νευρώδης ὥσπερ οἱ
<span class="lb" data-page="18b.1012" data-line="7" id="p18b.1012.7"></span>προειρημένοι τὸ πέρας, ἀλλὰ κατὰ μὲν τὰ πρόσθια, σαρκώδης
<span class="lb" data-page="18b.1012" data-line="8" id="p18b.1012.8"></span>δὲ κατὰ τὰ ἔνδον ποιούμενος· καὶ γὰρ διπλοῖς σαφῶς
<span class="lb" data-page="18b.1012" data-line="9" id="p18b.1012.9"></span>ἐστι καὶ ἔγωγε αὐτὸν οὐχ ἕνα μῦν, ἀλλὰ δύο μᾶλλον
<span class="lb" data-page="18b.1012" data-line="10" id="p18b.1012.10"></span>ἐτιθέμην. εἰ μὴ τὸ διαφέρεσθαι ταῖς τῶν πρεσβυτέρων
<span class="lb" data-page="18b.1012" data-line="11" id="p18b.1012.11"></span>διδασκαλίαις ἐφυλαττόμην, ἔνθα μὴ μέγα τι τὸ ἀναγκάζον
<span class="lb" data-page="18b.1012" data-line="12" id="p18b.1012.12"></span>ἐστίν. αἱ δ’ ἀρχαὶ τῶν προσθίων μυῶν τούτων τέσσαρές
<span class="lb" data-page="18b.1012" data-line="13" id="p18b.1012.13"></span>εἰσι τὸν ἀριθμόν· ἡ μέν τις ἐκ τῆς ἀνάντου ῥάχεως τοῦ
<span class="lb" data-page="18b.1012" data-line="14" id="p18b.1012.14"></span>τῆς λαγόνος ὀστοῦ τὴν ἔκφυσιν ἔχουσα κατωτέρω τοῦ πρώτου
<span class="lb" data-page="18b.1012" data-line="15" id="p18b.1012.15"></span>πάντων λεχθέντος τοῦ στενοῦ, ἡ δέ τις ἀπὸ τῶν ἔξω
<span class="lb" data-page="18b.1012" data-line="16" id="p18b.1012.16"></span>μερῶν τοῦ μηροῦ κατ’ αὐτὸν μάλιστα τὸν γλουτόν. αὕτη
<span class="lb" data-page="18b.1012" data-line="17" id="p18b.1012.17"></span>μὲν οὖν ἡ κεφαλὴ τὸν μέγιστον τῶν προσθίων ἀπογεννᾷ
<span class="lb" data-page="18b.1012" data-line="18" id="p18b.1012.18"></span>μυῶν, ἅπασαν τὴν ἐκτὸς χώραν κατειληφότα τοῦ μηροῦ. ἡ 
<span class="pb" data-page="18b.1013" id="p18b.1013"></span>
<span class="lb" data-page="18b.1013" data-line="1" id="p18b.1013.1"></span>προειρημένη δὲ τὸν τῶν ἄλλων μὲν μείζονα, τούτου δὲ ἥττονά
<span class="lb" data-page="18b.1013" data-line="2" id="p18b.1013.2"></span>πως τὸ μέγεθος ἅπασαν καὶ τοῦτον κατειληφότα τὴν
<span class="lb" data-page="18b.1013" data-line="3" id="p18b.1013.3"></span>προσθίαν χώραν τοῦ μηροῦ καί τι καὶ τῆς ἔνδον. ἔρχονται
<span class="lb" data-page="18b.1013" data-line="4" id="p18b.1013.4"></span>δὲ εἰς ταὐτὸν ἀλλήλοις οἱ δύο μύες οὗτοι καὶ μίαν ἀπονεύρωσιν
<span class="lb" data-page="18b.1013" data-line="5" id="p18b.1013.5"></span>ἐργάζονται. καθήκουσι δὲ, ὡς εἴρηται, πρόσθεν
<span class="lb" data-page="18b.1013" data-line="6" id="p18b.1013.6"></span>εἰς τὸ τῆς ἐπιγονατίδος ὀστοῦν, ὁ δ’ ὑποκείμενος αὐτοῖς
<span class="lb" data-page="18b.1013" data-line="7" id="p18b.1013.7"></span>μῦς διπλοῦς ὁ περιφυόμενος τῷ μηρῷ τὴν μὲν ἑτέραν τῶν
<span class="lb" data-page="18b.1013" data-line="8" id="p18b.1013.8"></span>κεφαλῶν ἁπτομένην ἔχει τῆς τε πρώτης ἐκφύσεως τοῦ μεγάλου
<span class="lb" data-page="18b.1013" data-line="9" id="p18b.1013.9"></span>τροχαντῆρος καὶ τοῦ κατὰ τὴν κεφαλὴν αὐχένος τοῦ
<span class="lb" data-page="18b.1013" data-line="10" id="p18b.1013.10"></span>μηροῦ, τὴν δ’ ἑτέραν ἐκ τῶν ταύτης κάτω μερῶν ἐκ τῆς
<span class="lb" data-page="18b.1013" data-line="11" id="p18b.1013.11"></span>προσθίου χώρας ἐκφυομένην τῶν μηρῶν, καθήκει δ’ αὐτὴ
<span class="lb" data-page="18b.1013" data-line="12" id="p18b.1013.12"></span>μὲν ἀκριβῶς εὐθεῖα διὰ τῶν προσθίων τοῦ μηροῦ μέχρι
<span class="lb" data-page="18b.1013" data-line="13" id="p18b.1013.13"></span>τῆς ἐπιγονατίδος ὅλη σαρκώδης μὲν οὖσα· ἡ δὲ ἑτέρα ἡ
<span class="lb" data-page="18b.1013" data-line="14" id="p18b.1013.14"></span>ἄνωθεν ἀρχομένη τὸ πέρας ὑμενῶδες ἐργασαμένη κατὰ τὴν
<span class="lb" data-page="18b.1013" data-line="15" id="p18b.1013.15"></span>ἐντὸς κεφαλὴν τοῦ μηροῦ τελευτᾷ. διὸ καὶ πολὺ μᾶλλον ἂν
<span class="lb" data-page="18b.1013" data-line="16" id="p18b.1013.16"></span>οὗτοι δύο μύες ὀνομάζονται ἢ οἱ τὸν ἕνα τένοντα γεννῶντες.
<span class="lb" data-page="18b.1013" data-line="17" id="p18b.1013.17"></span>οὗτοι μὲν οὖν ἅπαντες οἱ εἰρημένοι μύες ἄνωθεν καταφερόμενοι
<span class="lb" data-page="18b.1013" data-line="18" id="p18b.1013.18"></span>διὰ τοῦ μηροῦ καὶ τὴν κατὰ γόνυ διάρθρωσιν 
<span class="pb" data-page="18b.1014" id="p18b.1014"></span>
<span class="lb" data-page="18b.1014" data-line="1" id="p18b.1014.1"></span>κινοῦντες. ὡς μὲν ἐγώ φημι, δικαιότερον ἂν ἐννέα ῥηθεῖεν,
<span class="lb" data-page="18b.1014" data-line="2" id="p18b.1014.2"></span>ἵνα δὲ μὴ δοκῶμεν ἐπὶ μικροῖς διαφέρεσθαι πρὸς τοὺς
<span class="lb" data-page="18b.1014" data-line="3" id="p18b.1014.3"></span>πρεσβυτέρους ἡμῶν ἀνατομικοὺς, ὀκτώ. μικρὸς δέ τις ἄλλος
<span class="lb" data-page="18b.1014" data-line="4" id="p18b.1014.4"></span>μῦς ἐγκατακέκρυπται τῇ διαρθρώσει κατ’ αὐτὴν τὴν
<span class="lb" data-page="18b.1014" data-line="5" id="p18b.1014.5"></span>ἰγνύαν σύνδεσμον ἔχων τὴν κεφαλὴν ἰσχυρὰν καὶ στρογγύλον
<span class="lb" data-page="18b.1014" data-line="6" id="p18b.1014.6"></span>ἐκπεφυκότα κατὰ τὸν ἔξω κόνδυλον τοῦ μηροῦ. καθήκει
<span class="lb" data-page="18b.1014" data-line="7" id="p18b.1014.7"></span>δὲ οὗτος εἰς τὸ τῆς κνήμης ὀστοῦν λοξός πως μᾶλλον διὰ
<span class="lb" data-page="18b.1014" data-line="8" id="p18b.1014.8"></span>τῶν ὀπίσω μερῶν ἐποχούμενος τῇ διαρθρώσει κάμπτειν αὐτὴν
<span class="lb" data-page="18b.1014" data-line="9" id="p18b.1014.9"></span>πεφυκώς.
</p>
</section>
<section id="s35" title="Chapter 35">
<p>
<span class="lb" data-page="18b.1014" data-line="10" id="p18b.1014.10"></span>Περὶ τῶν κατὰ τὴν κνήμην ὑφ’ ὧν ὅ τε ποῦς ὅλος καὶ οἱ
<span class="lb" data-page="18b.1014" data-line="11" id="p18b.1014.11"></span>δάκτυλοι κινοῦνται.
</p>
<p>
<span class="lb" data-page="18b.1014" data-line="12" id="p18b.1014.12"></span>Τεσσαρεσκαίδεκα μύες ἐν κύκλῳ περίκεινται τῇ κνήμῃ·
<span class="lb" data-page="18b.1014" data-line="13" id="p18b.1014.13"></span>ἑπτὰ μὲν ἐκ τῶν ὀπίσω μερῶν, ἑπτὰ δὲ ἐκ τῶν πρόσω.
<span class="lb" data-page="18b.1014" data-line="14" id="p18b.1014.14"></span>διὰ τί δὲ ὀκτὼ νομίζουσιν αὐτοὺς ὑπάρχειν οἱ μάλιστα ἀκριβῶς
<span class="lb" data-page="18b.1014" data-line="15" id="p18b.1014.15"></span>τὰ τοιαῦτα δοξάζοντες ἐν ταῖς ἀνατομικαῖς ἐγχειρήσεσι
<span class="lb" data-page="18b.1014" data-line="16" id="p18b.1014.16"></span>λέγεται. τῶν μὲν οὖν ὀπίσω τῆς κνήμης τεταγμένων μυῶν
<span class="lb" data-page="18b.1014" data-line="17" id="p18b.1014.17"></span>οἱ τρεῖς μὲν εἰς τὸ τῆς πτέρνης ὀστοῦν τελευτῶσιν, οἱ δὲ 
<span class="pb" data-page="18b.1015" id="p18b.1015"></span>
<span class="lb" data-page="18b.1015" data-line="1" id="p18b.1015.1"></span>τρεῖς τοὺς δακτύλους κάμπτουσι καὶ τὴν διάρθρωσιν ὅλου
<span class="lb" data-page="18b.1015" data-line="2" id="p18b.1015.2"></span>τοῦ ποδὸς, ὁ δ’ ἕβδομος εἰς τένοντα τελευτήσας ὑποφύεται
<span class="lb" data-page="18b.1015" data-line="3" id="p18b.1015.3"></span>τῷ ψιλῷ καὶ ἀσάρκῳ τοῦ ποδὸς ἅπαντι πλατυνόμενος. τῶν
<span class="lb" data-page="18b.1015" data-line="4" id="p18b.1015.4"></span>μὲν οὖν εἰς τὴν πτέρναν ἐμφυομένων οἱ δύο μὲν ἀπὸ τῶν
<span class="lb" data-page="18b.1015" data-line="5" id="p18b.1015.5"></span>ὀπίσω μερῶν ἐκπεφύκασι τῶν ἐνταῦθα τοῦ μηροῦ κεφαλῶν,
<span class="lb" data-page="18b.1015" data-line="6" id="p18b.1015.6"></span>ὁ τρίτος δὲ ὑποκείμενος αὐτοῖς ἐκ τοῦ τῆς περόνης ὀστοῦ
<span class="lb" data-page="18b.1015" data-line="7" id="p18b.1015.7"></span>κατ’ αὐτὴν τὴν κορυφήν· οὗτος μὲν δὴ σαρκώδης ἄχρι πέρατος
<span class="lb" data-page="18b.1015" data-line="8" id="p18b.1015.8"></span>μένει καθήκων ἐπὶ τὸ τῆς πτέρνης ὀστοῦν ὄπισθεν,
<span class="lb" data-page="18b.1015" data-line="9" id="p18b.1015.9"></span>οἱ δύο δὲ ὅταν εἰς ταυτὸν ἀλλήλοις ἀφίκωνται καὶ διεξέλθωσι
<span class="lb" data-page="18b.1015" data-line="10" id="p18b.1015.10"></span>τὴν καλουμένην γαστροκνημίαν τένοντα γεννήσαντες
<span class="lb" data-page="18b.1015" data-line="11" id="p18b.1015.11"></span>εὔρωστον ἐμφύονται δι’ αὐτοῦ τῷ πέρατι τῆς πτέρνης ἐφεξῆς
<span class="lb" data-page="18b.1015" data-line="12" id="p18b.1015.12"></span>τῇ προειρημένῃ καταφύσει τῇ σαρκώδει τοῦ τῆς περόνης
<span class="lb" data-page="18b.1015" data-line="13" id="p18b.1015.13"></span>ἐκπεφυκότος μυός. ἄλλος δὲ τέταρτος μῦς τὴν αὐτὴν
<span class="lb" data-page="18b.1015" data-line="14" id="p18b.1015.14"></span>μὲν ἔχει κορυφὴν θατέρῳ τῶν προειρημένων μυῶν τῷ κατὰ
<span class="lb" data-page="18b.1015" data-line="15" id="p18b.1015.15"></span>τὸν ἔξω κόνδυλον ἐμφυομένῳ τοῦ μηροῦ, κατὰ δὲ τὴν γαστροκνημίαν
<span class="lb" data-page="18b.1015" data-line="16" id="p18b.1015.16"></span>ἀποχωρίζεται, σαφῶς αὐτοῦ καὶ τελευτήσας εἰς
<span class="lb" data-page="18b.1015" data-line="17" id="p18b.1015.17"></span>εὐρύτατον τένοντα· πρῶτον μὲν ὑποτείνεται τῷ τῆς πτέρνης 
<span class="pb" data-page="18b.1016" id="p18b.1016"></span>
<span class="lb" data-page="18b.1016" data-line="1" id="p18b.1016.1"></span>ὀστῷ κάτωθεν πλατυνθεὶς, ἔπειτα δ’, ὡς εἶπον, ὅλῳ τῷ ποδί.
<span class="lb" data-page="18b.1016" data-line="2" id="p18b.1016.2"></span>τούτου μὲν ἡ χρεία δυσπερίτρεπτόν τε καὶ τεταμένον καὶ
<span class="lb" data-page="18b.1016" data-line="3" id="p18b.1016.3"></span>σκληρὸν, ἔτι τε καὶ ψιλὸν τριχῶν εὐαίσθητόν τε κατασκευάσαι
<span class="lb" data-page="18b.1016" data-line="4" id="p18b.1016.4"></span>τὸ καλούμενον πέλμα. τῶν δὲ εἰς τὴν πτέρναν ἐκβαλλόντων
<span class="lb" data-page="18b.1016" data-line="5" id="p18b.1016.5"></span>ἀπάγειν ὀπίσω μετ’ αὐτῆς ὅλον τὸν πόδα. τούτων
<span class="lb" data-page="18b.1016" data-line="6" id="p18b.1016.6"></span>τῶν τεττάρων δύο μὲν ἴσοι πώς εἰσι κατὰ τὸ πάχος, ἐξ
<span class="lb" data-page="18b.1016" data-line="7" id="p18b.1016.7"></span>ὧν συνιόντων ὁ καταφυόμενος εἰς τὴν πτέρναν ἐλέχθη γεννᾶσθαι
<span class="lb" data-page="18b.1016" data-line="8" id="p18b.1016.8"></span>τένων. ὁ δ’ ὑψηλοτέραν τε καὶ σαρκοειδῆ τὴν εἰς
<span class="lb" data-page="18b.1016" data-line="9" id="p18b.1016.9"></span>αὐτὴν κατάφυσιν λαχὼν ἥμισύ πως μέρος ἐστὶν ἑκατέρου
<span class="lb" data-page="18b.1016" data-line="10" id="p18b.1016.10"></span>τῶνδε, πελιδνὸς ὢν τὴν χρόαν· ὁ δὲ τὸν ὑποφυόμενον τῷ
<span class="lb" data-page="18b.1016" data-line="11" id="p18b.1016.11"></span>ποδὶ γεννῶν τένοντα τρίτον πως μέρος ἐστὶν αὐτῶν, τῶν δ’
<span class="lb" data-page="18b.1016" data-line="12" id="p18b.1016.12"></span>ὑπολοίπων τριῶν μυῶν τῶν ὄπισθεν· ὁ μὲν τῷ τῆς περόνης
<span class="lb" data-page="18b.1016" data-line="13" id="p18b.1016.13"></span>ὀστῷ παραφυόμενος ἐκ τῶν ταύτης μερῶν, ὅσπερ καὶ
<span class="lb" data-page="18b.1016" data-line="14" id="p18b.1016.14"></span>μείζων ἐστὶν εἰς εὔρωστόν πως τελευτήσας τένοντα μεταξὺ
<span class="lb" data-page="18b.1016" data-line="15" id="p18b.1016.15"></span>τοῦ τῆς πτέρνης ὀστοῦ καὶ τοῦ τῆς κνήμης πέρατος ἐπὶ τὰ
<span class="lb" data-page="18b.1016" data-line="16" id="p18b.1016.16"></span>κάτω τοῦ ποδὸς διεξέρχεται. παράκειται δ’ αὐτῷ κατὰ τοῦτο
<span class="lb" data-page="18b.1016" data-line="17" id="p18b.1016.17"></span>καὶ συνδιεξέρχεται κάτω τοῦ ποδὸς ἕτερος τένων ἀπὸ μυὸς γενόμενος 
<span class="pb" data-page="18b.1017" id="p18b.1017"></span>
<span class="lb" data-page="18b.1017" data-line="1" id="p18b.1017.1"></span>ἐκ τῆς κνήμης ἐκπεφυκότος. οὗτοι μὲν οὖν οἱ δύο τένοντες
<span class="lb" data-page="18b.1017" data-line="2" id="p18b.1017.2"></span>εἰς τοὺς δακτύλους ἐμφύονται τοῦ ποδὸς ὁ μὲν πρότερος
<span class="lb" data-page="18b.1017" data-line="3" id="p18b.1017.3"></span>εἴς τε τὸν μέσον καὶ τὸν παράμεσον, ὁ δὲ δεύτερος εἴς τε τὸν
<span class="lb" data-page="18b.1017" data-line="4" id="p18b.1017.4"></span>μικρὸν καὶ τὸν οἷον λιχανόν. ὁ γὰρ μέγας δάκτυλος μόνος
<span class="lb" data-page="18b.1017" data-line="5" id="p18b.1017.5"></span>τῶν ἄλλων παρ’ ἀμφοτέρων ἀπόφυσιν λαμβάνει οὐ δυοῖν
<span class="lb" data-page="18b.1017" data-line="6" id="p18b.1017.6"></span>τενόντων εἰς αὐτὸν ἐμβαλλόντων, ἀλλ’ ἑνὸς ἐξ ἀμφοῖν γεννηθέντος.
<span class="lb" data-page="18b.1017" data-line="7" id="p18b.1017.7"></span>ἐνίοτε δὲ τοῦτο καὶ τῷ μέσῳ συμβαίνει δακτύλῳ.
<span class="lb" data-page="18b.1017" data-line="8" id="p18b.1017.8"></span>ἄλλος δέ τις τένων ἐξ ἑτέρου μυὸς μέσου τῶν εἰρημένων
<span class="lb" data-page="18b.1017" data-line="9" id="p18b.1017.9"></span>καταφερομένου τὴν ἔκφυσιν ἔχων μετὰ τὸ πλησίον ἀφικέσθαι
<span class="lb" data-page="18b.1017" data-line="10" id="p18b.1017.10"></span>τῆς πτέρνης ἀποχωρεῖ μόνος ἐπὶ τὰ πρόσω κατά τινος
<span class="lb" data-page="18b.1017" data-line="11" id="p18b.1017.11"></span>χώρας ἡρέμα κοῖλος ἐστηριγμένος ἐν τῇ τῆς κνήμης ἐπιφύσει
<span class="lb" data-page="18b.1017" data-line="12" id="p18b.1017.12"></span>κάτωθεν, εἶτα ἐντεῦθεν ἐπιστρεφόμενος αὖθις εἰς τὰ
<span class="lb" data-page="18b.1017" data-line="13" id="p18b.1017.13"></span>κάτω τοῦ ποδὸς κατ’ αὐτὸν μάλιστα τὸν ταρσὸν ἐμφύεται
<span class="lb" data-page="18b.1017" data-line="14" id="p18b.1017.14"></span>πλατυνόμενος ὡς πρὸς τὰ τοῦ μεγάλου δακτύλου μέρη μᾶλλον,
<span class="lb" data-page="18b.1017" data-line="15" id="p18b.1017.15"></span>ὀπίσω τε ἅμα καὶ πρὸς τοὐκτὸς ἐπιστρέφων ἠρέμα τὸν
<span class="lb" data-page="18b.1017" data-line="16" id="p18b.1017.16"></span>πόδα, καθάπερ οἱ εἰς τὴν πτέρναν ἐμβάλλοντες ὀπίσω τε
<span class="lb" data-page="18b.1017" data-line="17" id="p18b.1017.17"></span>ἅμα καὶ πρὸς τοὐκτὸς ἀπῆγον τὸν πόδα. καὶ δόξειεν ἂν ὁ
<span class="lb" data-page="18b.1017" data-line="18" id="p18b.1017.18"></span>μῦς οὗτος μέρος εἶναι τοῦ προειρημένου μυὸς, ὃν εἴς τε
<span class="lb" data-page="18b.1017" data-line="19" id="p18b.1017.19"></span>τὸν μικρὸν δάκτυλον καὶ τὸν οἷον λιχανὸν ἔλεγον ἐμφύεσθαι 
<span class="pb" data-page="18b.1018" id="p18b.1018"></span>
<span class="lb" data-page="18b.1018" data-line="1" id="p18b.1018.1"></span>μέρος μικρὸν τοῦ προειρημένου τένοντος εἰς τὴν προειρημένην
<span class="lb" data-page="18b.1018" data-line="2" id="p18b.1018.2"></span>ἐμφύεται τοῦ μεγάλου δακτύλου φάλαγγα λοξὴν ἔκτασιν
<span class="lb" data-page="18b.1018" data-line="3" id="p18b.1018.3"></span>ἀτρέμα πρὸς τοὐκτὸς ἐργαζόμενον αὐτοῦ, αἱ δὲ ἄνωθεν ἐκφύσεις
<span class="lb" data-page="18b.1018" data-line="4" id="p18b.1018.4"></span>ὧδε ἔχουσι. τοῦ μὲν εἰς τοὺς δύο μέσους ἀφικνουμένου
<span class="lb" data-page="18b.1018" data-line="5" id="p18b.1018.5"></span>δακτύλου ἡ ἔκφυσις ἐκ τοῦ τῆς πτέρνης ἐστὶν ὀστοῦ
<span class="lb" data-page="18b.1018" data-line="6" id="p18b.1018.6"></span>κατὰ μῆκος ὅλης ἐκ τῶν ἄνω μερῶν ἀπὸ τῆς ἄνωθεν κορυφῆς
<span class="lb" data-page="18b.1018" data-line="7" id="p18b.1018.7"></span>ἄχρι τοῦ κάτω πέρατος. καὶ ἔστιν ἡ τοῦ τρίτου τῶν
<span class="lb" data-page="18b.1018" data-line="8" id="p18b.1018.8"></span>εἰς τὴν πτέρναν ἐμφυομένων μυῶν ἀρχὴ παρακειμένη τε καὶ
<span class="lb" data-page="18b.1018" data-line="9" id="p18b.1018.9"></span>ὑπερκειμένη τούτου κατὰ τὸ ὄπισθέν τε καὶ ἔνδον μᾶλλον·
<span class="lb" data-page="18b.1018" data-line="10" id="p18b.1018.10"></span>οὗτος γὰρ τὴν ἔκφυσιν ἔχει κατὰ τὰ ἔξω μᾶλλον τοῦ σκέλους.
<span class="lb" data-page="18b.1018" data-line="11" id="p18b.1018.11"></span>ἡ δὲ θατέρου μυὸς ἀρχὴ τοῦ τὸν μικρόν τε καὶ οἷον
<span class="lb" data-page="18b.1018" data-line="12" id="p18b.1018.12"></span>λιχανὸν κάμπτοντος ἐκ τῶν ὀπίσω τῆς κνήμης μερῶν ἐστι
<span class="lb" data-page="18b.1018" data-line="13" id="p18b.1018.13"></span>κατὰ τὴν κεφαλήν. ἔστι δὲ τῷ πάχει σχεδὸν ἥμισυς ὁ μῦς
<span class="lb" data-page="18b.1018" data-line="14" id="p18b.1018.14"></span>οὗτος τοῦ τοὺς μέσους δακτύλους κάμπτοντος, ὁ δὲ τρίτος
<span class="lb" data-page="18b.1018" data-line="15" id="p18b.1018.15"></span>μῦς ὁ τούτου μέρος νομιζόμενος, ὁ εἰς τὸν ταρσὸν ἐμβάλλων
<span class="lb" data-page="18b.1018" data-line="16" id="p18b.1018.16"></span>τοῦ ποδὸς οὐ δυνάμενος ὀφθῆναι πρὶν τούτους ἀνατμηθῆναι,
<span class="lb" data-page="18b.1018" data-line="17" id="p18b.1018.17"></span>κατείληφε τὴν μεταξὺ χώραν κνήμης τε καὶ περόνης
<span class="lb" data-page="18b.1018" data-line="18" id="p18b.1018.18"></span>ἀμφοτέροις τοῖς ὀστοῖς παραφυόμενος ἄνωθεν κάτω 
<span class="pb" data-page="18b.1019" id="p18b.1019"></span>
<span class="lb" data-page="18b.1019" data-line="1" id="p18b.1019.1"></span>κατὰ τὸ μῆκος. ἔστι δὲ αὐτοῦ καὶ ἡ κορυφὴ κατὰ τὴν
<span class="lb" data-page="18b.1019" data-line="2" id="p18b.1019.2"></span>κεφαλὴν τῆς κνήμης εἰ συμβάλλει τῇ περόνῃ καὶ ὁ ἀποφυόμενος
<span class="lb" data-page="18b.1019" data-line="3" id="p18b.1019.3"></span>τένων σαφὴς ὑπάρχει καὶ πρὸ τῶν σφυρῶν ἐνταῦθα
<span class="lb" data-page="18b.1019" data-line="4" id="p18b.1019.4"></span>μὲν σφίγγονται δι’ ἐγκαρσίου συνδέσμου ῥωμαλέου
<span class="lb" data-page="18b.1019" data-line="5" id="p18b.1019.5"></span>συνδέοντος τὴν πτέρναν τῇ κνήμῃ. οἱ μὲν οὖν ὄπισθεν
<span class="lb" data-page="18b.1019" data-line="6" id="p18b.1019.6"></span>μύες τῆς κνήμης οὕτως ἔχουσιν, οἱ δὲ ἔμπροσθεν ὅσον μὲν
<span class="lb" data-page="18b.1019" data-line="7" id="p18b.1019.7"></span>ἐπὶ ταῖς πρώταις ἐκφύσεσι συνίημεν ἂν εἰκότως τρεῖς ἐνομίσθησαν
<span class="lb" data-page="18b.1019" data-line="8" id="p18b.1019.8"></span>ἐνίοις τῶν ἀνατομικῶν. ἄμεινον δ’ αὐτοὺς ἑπτὰ
<span class="lb" data-page="18b.1019" data-line="9" id="p18b.1019.9"></span>τίθεσθαι, καθάπερ ἀποδείκνυνται διὰ τῶν ἀνατομικῶν ἐγχειρήσεων.
<span class="lb" data-page="18b.1019" data-line="10" id="p18b.1019.10"></span>ὁ μὲν οὖν ἀνατείνων ὅλον τὸν πόδα καὶ καταφυόμενος
<span class="lb" data-page="18b.1019" data-line="11" id="p18b.1019.11"></span>εἰς τὸν ταρσὸν, ὅσπερ καὶ μέγιστός ἐστι τῶν
<span class="lb" data-page="18b.1019" data-line="12" id="p18b.1019.12"></span>προσθίων μυῶν ἄρχεται μὲν ἐκ τῶν ἔξω μερῶν τῆς κνήμης
<span class="lb" data-page="18b.1019" data-line="13" id="p18b.1019.13"></span>ἀπ’ αὐτῆς τῆς κεφαλῆς, ὅλη δὲ αὐτῇ κατὰ μῆκος περιφύεται.
<span class="lb" data-page="18b.1019" data-line="14" id="p18b.1019.14"></span>ὁ δὲ παρακείμενος αὐτῷ καὶ μέρος αὐτοῦ νομιζόμενος
<span class="lb" data-page="18b.1019" data-line="15" id="p18b.1019.15"></span>εἶναι τὴν μὲν αὐτὴν ἔκφυσιν πεποίηται τὸ ἄνω, τῷ δ’ ἄλλῳ
<span class="lb" data-page="18b.1019" data-line="16" id="p18b.1019.16"></span>παντὶ κατὰ τοῦ προειρημένου μυὸς ἔξωθεν ἐπιβέβληται,
<span class="lb" data-page="18b.1019" data-line="17" id="p18b.1019.17"></span>μὴ καθαπτόμενος μηδαμόθεν τῆς κνήμης. οὗτος ὁ μῦς εἰς 
<span class="pb" data-page="18b.1020" id="p18b.1020"></span>
<span class="lb" data-page="18b.1020" data-line="1" id="p18b.1020.1"></span>τὸ πρῶτον ὀστοῦν ἐμφύεται τοῦ μεγάλου δακτύλου ἀνατείνων
<span class="lb" data-page="18b.1020" data-line="2" id="p18b.1020.2"></span>αὐτὸν ἀτρέμα λοξόν· ἐφεξῆς δὲ τούτων ἐστὶν ἀπονεύρωσις
<span class="lb" data-page="18b.1020" data-line="3" id="p18b.1020.3"></span>εἰς ὅλον τὸν μέγαν δάκτυλον ἐμβάλλουσα κατὰ μῆκος,
<span class="lb" data-page="18b.1020" data-line="4" id="p18b.1020.4"></span>ὑφ’ ἧς ἐκτείνεται. ποιεῖται δὲ τὴν ἔκφυσιν ὁ τῆς ἀπονευρώσεως
<span class="lb" data-page="18b.1020" data-line="5" id="p18b.1020.5"></span>ταύτης μῦς ἰσχνὸς ὢν ἱκανῶς ἐκ τῆς μεταξὺ χώρας
<span class="lb" data-page="18b.1020" data-line="6" id="p18b.1020.6"></span>κνήμης τε καὶ περόνης ἀμφοτέρων ἀντιλαμβανόμενος τῶν
<span class="lb" data-page="18b.1020" data-line="7" id="p18b.1020.7"></span>ὀστῶν. ὅταν δὲ ἐγγὺς ᾖ τῷ μεγάλῳ δακτύλῳ σύνδεσμόν τινα
<span class="lb" data-page="18b.1020" data-line="8" id="p18b.1020.8"></span>διεξέρχεται τοιαύτην ἔχοντα χρείαν, οἵαν ἐπὶ τῶν ἁρμάτων
<span class="lb" data-page="18b.1020" data-line="9" id="p18b.1020.9"></span>οἱ κυκλίσκοι, δι’ ὧν τὰς ἡνίας διεκβάλλουσι καὶ δύναιτ’ ἄν
<span class="lb" data-page="18b.1020" data-line="10" id="p18b.1020.10"></span>τις τοὺς τρεῖς μῦς τούτους ἕνα νομίζειν, ὁ δὲ μετ’ αὐτὸν ὁ
<span class="lb" data-page="18b.1020" data-line="11" id="p18b.1020.11"></span>τοὺς δακτύλους ἐκτείνων, ἄρχεταί τε ἀπὸ τῆς κεφαλῆς τῆς
<span class="lb" data-page="18b.1020" data-line="12" id="p18b.1020.12"></span>περόνης καθὰ συνάπτεται τῇ κνήμῃ καὶ συμπάσῃ παραπέφυκεν
<span class="lb" data-page="18b.1020" data-line="13" id="p18b.1020.13"></span>αὐτῇ μακρὸς πάντων, μέσος κείμενος τῶν ἔμπροσθεν
<span class="lb" data-page="18b.1020" data-line="14" id="p18b.1020.14"></span>μυῶν. ἡ δὲ ἄνωθεν ἔκφυσις ἡ πρώτη τοῦ μυὸς τούτου σύνδεσμός
<span class="lb" data-page="18b.1020" data-line="15" id="p18b.1020.15"></span>ἐστιν ἐκ τῶν δεξιῶν μερῶν τῆς κνήμης ἐκπεφυκὼς
<span class="lb" data-page="18b.1020" data-line="16" id="p18b.1020.16"></span>παρ’ αὐτὴν ἀκριβῶς τὴν κεφαλὴν τῆς περόνης, μετὰ δὲ
<span class="lb" data-page="18b.1020" data-line="17" id="p18b.1020.17"></span>τούτους τρεῖς ἄλλοι μύες εἰσὶν ἐκ τοῦ τῆς περόνης ὀστοῦ
<span class="lb" data-page="18b.1020" data-line="18" id="p18b.1020.18"></span>τὴν ἔκφυσιν ἔχοντες· εἶς μὲν τὸν μέγαν δάκτυλον κάμπτων 
<span class="pb" data-page="18b.1021" id="p18b.1021"></span>
<span class="lb" data-page="18b.1021" data-line="1" id="p18b.1021.1"></span>τοῦ ποδὸς, ἕτερος δὲ ἰσχνὸς τὸν μικρὸν ἑκτὸς ἀπάγων, ὁ δὲ
<span class="lb" data-page="18b.1021" data-line="2" id="p18b.1021.2"></span>τρίτος ἀνατείνων ὅλον τὸν πόδα. τὴν δὲ ἔκρυσιν ὁ μὲν
<span class="lb" data-page="18b.1021" data-line="3" id="p18b.1021.3"></span>πρῶτος ῥηθεὶς ἐξ αὐτῆς τῆς κεφαλῆς ἔχει τῆς περόνης ἐπιπολῆς
<span class="lb" data-page="18b.1021" data-line="4" id="p18b.1021.4"></span>ἐπὶ τῷ δέρματι τεταμένος· ἀφικνεῖται δ’ ἐντεῦθεν
<span class="lb" data-page="18b.1021" data-line="5" id="p18b.1021.5"></span>ὡς ἐπὶ τὴν πρὸ τοῦ μικροῦ δακτύλου χώραν τοῦ ποδὸς
<span class="lb" data-page="18b.1021" data-line="6" id="p18b.1021.6"></span>παρεχόμενος ἐκ τῶν ἔξω μερῶν τὸν ἀστράγαλον, ἵνα περ καὶ
<span class="lb" data-page="18b.1021" data-line="7" id="p18b.1021.7"></span>τελευτήσας εἰς τένοντα στρογγύλον διὰ τῶν κάτω μερῶν τοῦ
<span class="lb" data-page="18b.1021" data-line="8" id="p18b.1021.8"></span>ποδὸς ἐπὶ τὸ πρῶτον ἄρθρον ἀφικνεῖται τοῦ μεγάλου δακτύλου.
<span class="lb" data-page="18b.1021" data-line="9" id="p18b.1021.9"></span>ἔνθα δὴ τούτου τοῦ μυὸς ἔκφυσις παύεται τοῦ
<span class="lb" data-page="18b.1021" data-line="10" id="p18b.1021.10"></span>δευτέρου τῶν εἰρημένων μυῶν ἐστιν ἡ κεφαλὴ καὶ οὐ μετὰ
<span class="lb" data-page="18b.1021" data-line="11" id="p18b.1021.11"></span>πολύ γε τῆς ἀρχῆς ὁ μῦς οὗτος εἰς τένοντα τελευτᾷ στρογγύλον,
<span class="lb" data-page="18b.1021" data-line="12" id="p18b.1021.12"></span>ἰσχνὸς ὑπάρχων ὅλος. ἐφεξῆς δ’ αὐτῶν σχεδὸν ἤδη
<span class="lb" data-page="18b.1021" data-line="13" id="p18b.1021.13"></span>πλησίον ἐστὶ τὸ μέσον τῆς περόνης. ὅθεν ὁ τρίτος ἐκφύεται
<span class="lb" data-page="18b.1021" data-line="14" id="p18b.1021.14"></span>μῦς ὁ σείων τὸν πόδα, καθήκει τε καὶ οὗτος ἐπὶ τὰ
<span class="lb" data-page="18b.1021" data-line="15" id="p18b.1021.15"></span>ἐκτὸς μέρη τὰ παρὰ τὸν σφυρὸν καὶ τὸν ἀστράγαλον εἰς
<span class="lb" data-page="18b.1021" data-line="16" id="p18b.1021.16"></span>τένοντα τελευτῶν ἕνα καταφυόμενον εἰς τὸ προτεταγμένον
<span class="lb" data-page="18b.1021" data-line="17" id="p18b.1021.17"></span>ὀστοῦν τοῦ μικροῦ δακτύλου. δισχιδὴς δ’ οὗτος κατὰ τὴν
<span class="lb" data-page="18b.1021" data-line="18" id="p18b.1021.18"></span>ἔκφυσιν γίνεται τοὐπίπαν ἀνίσοις μέρεσι καὶ διεξέρχεταί τε
<span class="lb" data-page="18b.1021" data-line="19" id="p18b.1021.19"></span>αὐτὸν μέσος ὁ τὸν μικρὸν δάκτυλον ἐκτὸς ἀπάγων. οἱ τρεῖς 
<span class="pb" data-page="18b.1022" id="p18b.1022"></span>
<span class="lb" data-page="18b.1022" data-line="1" id="p18b.1022.1"></span>οὗτοι μύες εἶς ἐνομίσθησαν ἐνίοις διὰ τὴν κοινωνίαν τῆς
<span class="lb" data-page="18b.1022" data-line="2" id="p18b.1022.2"></span>πρώτης ἐκφύσεως· τούτων τῶν ἑπτά μυῶν μέγιστος μέν ἐστι
<span class="lb" data-page="18b.1022" data-line="3" id="p18b.1022.3"></span>καὶ παχύτατος ὁ πρῶτος εἰρημένος. ἴσοι δέ πως ἀλλήλοις
<span class="lb" data-page="18b.1022" data-line="4" id="p18b.1022.4"></span>ὁ δεύτερος καὶ ὁ πέμπτος ἄμφω καθήκοντες εἰς τὴν ἀρχὴν
<span class="lb" data-page="18b.1022" data-line="5" id="p18b.1022.5"></span>τοῦ πρώτου κατὰ τὸν μέγαν δάκτυλον ὀστοῦ· ὁ μὲν δεύτερος
<span class="lb" data-page="18b.1022" data-line="6" id="p18b.1022.6"></span>ἐκ τῶν ἄνωθέν τε καὶ ἔσωθεν τοῦ ποδὸς, ὁ δὲ πέμπτος ἐκ
<span class="lb" data-page="18b.1022" data-line="7" id="p18b.1022.7"></span>τῶν ὑποκάτω μερῶν· μετὰ δὲ τοὺς εἰρημένους ὅ τε μέσος
<span class="lb" data-page="18b.1022" data-line="8" id="p18b.1022.8"></span>ἁπάντων ὁ τοὺς δακτύλους ἐκτείνων καὶ ὁ ὕστατος εἰρημένος
<span class="lb" data-page="18b.1022" data-line="9" id="p18b.1022.9"></span>ὁ τὴν διάρθρωσιν κινῶν ὅλην. ἴσοι μέν πώς εἰσι τὸ
<span class="lb" data-page="18b.1022" data-line="10" id="p18b.1022.10"></span>πάχος, οὐκ ἴσοι δὲ τὸ μῆκος, ἀλλ’ ὁ τοὺς δακτύλους ἐκτείνων
<span class="lb" data-page="18b.1022" data-line="11" id="p18b.1022.11"></span>μακρότερος. λοιποὶ δὲ δύο μύες ὁ μικρὸς, ὅ τε τρίτος
<span class="lb" data-page="18b.1022" data-line="12" id="p18b.1022.12"></span>εἰρημένον ἐπὶ τὸν μέγαν δάκτυλον ὅλον καθήκων ἄνωθεν
<span class="lb" data-page="18b.1022" data-line="13" id="p18b.1022.13"></span>καὶ ὁ ἕκτος ἐπὶ τὸν μικρὸν ἔξωθεν, οὐδ’ αὐτοὶ κατὰ τὸ
<span class="lb" data-page="18b.1022" data-line="14" id="p18b.1022.14"></span>πάχος αὐτοῖς ὑπάρχουσιν ἴσοι· ἀλλ’ ἔστιν ὁ ἐπὶ τὸν μέγαν
<span class="lb" data-page="18b.1022" data-line="15" id="p18b.1022.15"></span>καθήκων δάκτυλον τριπλάσιος καὶ τετραπλάσιος τὸ πάχος·
<span class="lb" data-page="18b.1022" data-line="16" id="p18b.1022.16"></span>πάνυ γὰρ ἰσχνός ἐστιν ὁ ἐπὶ τὸν μικρὸν καθήκων δάκτυλον,
<span class="lb" data-page="18b.1022" data-line="17" id="p18b.1022.17"></span>τῷ μήκει δὲ ἴσοι ἀλλήλοις πως τυγχάνουσιν ὄντες. ἐν τούτοις 
<span class="pb" data-page="18b.1023" id="p18b.1023"></span>
<span class="lb" data-page="18b.1023" data-line="1" id="p18b.1023.1"></span>μὲν οὖν πᾶσι τοῖς μυσὶν, εἰ καὶ παραλέλειπον τοῖς ἀνατομικοῖς
<span class="lb" data-page="18b.1023" data-line="2" id="p18b.1023.2"></span>ἀνδράσι καὶ ψεῦδος εἴρηται παρεωραμένον, ἀλλ’ οὐ
<span class="lb" data-page="18b.1023" data-line="3" id="p18b.1023.3"></span>τί γε μῦς ὅλως ὑπ’ αὐτῶν παρῶπται. τὸν δὲ κατὰ τὴν
<span class="lb" data-page="18b.1023" data-line="4" id="p18b.1023.4"></span>ἰγνύαν μῦν οὐκ οἶδ’ ὅπως ἅπαντες παρέλιπεν ὄντα μὲν τῷ
<span class="lb" data-page="18b.1023" data-line="5" id="p18b.1023.5"></span>μήκει βραχὺν, οὐ μὴν ἄῤῥωστόν γε καὶ μάλιστα κατὰ τὴν
<span class="lb" data-page="18b.1023" data-line="6" id="p18b.1023.6"></span>κεφαλὴν, ἥτις ἐστὶ σύνδεσμος ἰσχυρότατος ἐκφυόμενος τοῦ
<span class="lb" data-page="18b.1023" data-line="7" id="p18b.1023.7"></span>ἔξω κονδύλου τοῦ μηροῦ. κατακρύπτει δὲ αὐτὸν ἥ τε διάρθρωσις
<span class="lb" data-page="18b.1023" data-line="8" id="p18b.1023.8"></span>αὕτη καὶ ὁ σύνδεσμος ὁ παρατεταμένος ἔξωθεν ἐκ
<span class="lb" data-page="18b.1023" data-line="9" id="p18b.1023.9"></span>τοῦ μηροῦ εἰς τὴν κνήμην. ἔστι δὲ ἀτρέμα πως λοξὸς ὁ
<span class="lb" data-page="18b.1023" data-line="10" id="p18b.1023.10"></span>μῦς οὗτος· καὶ διὰ τοῦτο καὶ τὴν τῆς κνήμης καμπὴν οὐκ
<span class="lb" data-page="18b.1023" data-line="11" id="p18b.1023.11"></span>ἀκριβῶς εὐθεῖαν, ἀλλ’ ἐκκλίνουσαν ἠρέμα πρὸς τοὐκτὸς ἐργάζεται.
<span class="lb" data-page="18b.1023" data-line="12" id="p18b.1023.12"></span>πεντεκαιδέκατος οὗτος ἡμῖν ἀριθμείσθω μῦς τῶν
<span class="lb" data-page="18b.1023" data-line="13" id="p18b.1023.13"></span>κατὰ τὴν κνήμην ἔσχατος εἰρημένος ἐν τοῖς κινοῦσι τὴν κατὰ
<span class="lb" data-page="18b.1023" data-line="14" id="p18b.1023.14"></span>γόνυ διάρθρωσιν.
</p>
</section>
<section id="s36" title="Chapter 36">
<p>
Περὶ τῶν ἐν τῷ ποδί.
</p>
<p>
<span class="lb" data-page="18b.1023" data-line="15" id="p18b.1023.15"></span>Οὐχ ὥσπερ ἐν ἄκρᾳ τῇ χειρὶ δύο γένη μυῶν ἐστι μόνον
<span class="lb" data-page="18b.1023" data-line="16" id="p18b.1023.16"></span>κατὰ τὸ ἔνδον αὐτῆς ἑκάτερον κείμενον, οὕτως ἔχει κἀπὶ 
<span class="pb" data-page="18b.1024" id="p18b.1024"></span>
<span class="lb" data-page="18b.1024" data-line="1" id="p18b.1024.1"></span>τοῦ ποδός. ἀλλ’ οἱ μὲν ὅλους τοὺς δακτύλους τὴν λοξὴν
<span class="lb" data-page="18b.1024" data-line="2" id="p18b.1024.2"></span>κίνησιν κινοῦντες ἑπτὰ τὸν ἀριθμὸν ὄντες ὁμοίαν ἔχουσι
<span class="lb" data-page="18b.1024" data-line="3" id="p18b.1024.3"></span>θέσιν, ἀνάλογον δὲ καὶ οἱ τὸ πρῶτον ἄρθρον ἑκάστου δακτύλου.
<span class="lb" data-page="18b.1024" data-line="4" id="p18b.1024.4"></span>δύο δὲ ἄλλα πρὸς τούτοις ἐστὶ γένη μυῶν ἐν ποσί·
<span class="lb" data-page="18b.1024" data-line="5" id="p18b.1024.5"></span>τὸ μὲν ἑτέρῳ ἄνωθεν ἐπικείμενον τῷ ταρσῷ, τὸ δ’ ἕτερον
<span class="lb" data-page="18b.1024" data-line="6" id="p18b.1024.6"></span>ὑποβεβλημένον ὁμοίως κάτωθεν. οἱ μὲν οὖν ἄνωθεν τοὺς
<span class="lb" data-page="18b.1024" data-line="7" id="p18b.1024.7"></span>δακτύλους κινοῦσι λοξὴν κίνησιν, ὁποίαν τοὺς ἐν ταῖς χερσὶν
<span class="lb" data-page="18b.1024" data-line="8" id="p18b.1024.8"></span>ἐκείνων, οἱ ἐκ τοῦ πήχεως καθήκοντες, οἱ κάτωθεν δὲ τὸ
<span class="lb" data-page="18b.1024" data-line="9" id="p18b.1024.9"></span>δεύτερον ἄρθρον ἑκάστου τῶν δακτύλων κάμπτουσι.
</p>
</section>
<section id="s37" title="Chapter 37">
<p>
Τὰ προεκδοθέντα περὶ τῶν κατὰ τὸν πόδα μυῶν.
</p>
<p>
<span class="lb" data-page="18b.1024" data-line="10" id="p18b.1024.10"></span>Ἐπειδὴ τοῖς ἑτέροις ἔδοξε συντομώτερον ἢ κατὰ τὴν τῶν
<span class="lb" data-page="18b.1024" data-line="11" id="p18b.1024.11"></span>ἄλλων ἀναλογίαν ἑρμηνεῦσαι τὰ κατὰ τὸν πόδα, διὰ τοῦτο
<span class="lb" data-page="18b.1024" data-line="12" id="p18b.1024.12"></span>τὰ ἐν τῷ δευτέρῳ τῶν ἀνατομικῶν ἐγχειρήσεων εἰρημένα
<span class="lb" data-page="18b.1024" data-line="13" id="p18b.1024.13"></span>καταλέγειν ἐνταῦθα μετήνεγκα τόνδε τὸν τρόπον ἔχοντα·
<span class="lb" data-page="18b.1024" data-line="14" id="p18b.1024.14"></span>κατὰ τὸν πόδα τέσσαρα γένη μυῶν εἰσιν, οὐχ ὡς ἐν χειρὶ
<span class="lb" data-page="18b.1024" data-line="15" id="p18b.1024.15"></span>δύο· τρία μὲν ἐν τοῖς κάτω τοῦ ποδὸς, ἓν δὲ ἐν τοῖς ἄνω 
<span class="pb" data-page="18b.1025" id="p18b.1025"></span>
<span class="lb" data-page="18b.1025" data-line="1" id="p18b.1025.1"></span>κατὰ τοῦ παραλλήλου τεταγμένον. εἰσὶ δὲ καὶ οὗτοι μὲν οἱ
<span class="lb" data-page="18b.1025" data-line="2" id="p18b.1025.2"></span>μύες πέντε λοξῶν κινήσεων ἐξηγούμενοι τοῖς δακτύλοις ἀνάλογον
<span class="lb" data-page="18b.1025" data-line="3" id="p18b.1025.3"></span>τοῖς ἐπὶ τῆς χειρὸς ἔξωθεν, οἱ δὲ ὑποκάτω τοῦ ποδὸς
<span class="lb" data-page="18b.1025" data-line="4" id="p18b.1025.4"></span>ἑπτὰ μὲν κἀνταῦθα ταῖς ἀνάλογον τοῖς ἐπὶ τῆς χειρὸς
<span class="lb" data-page="18b.1025" data-line="5" id="p18b.1025.5"></span>ἑπτὰ μυσὶ κινήσεσιν ἕκαστον τῶν δακτύλων κινούντων, ὧν οἱ
<span class="lb" data-page="18b.1025" data-line="6" id="p18b.1025.6"></span>δύο μύες καθάπερ ἐν τῇ χειρὶ τῶν πρώτων κατὰ τὸν καρπὸν
<span class="lb" data-page="18b.1025" data-line="7" id="p18b.1025.7"></span>ὀστῶν ἀπεφύοντο καὶ οὗτοι κατὰ τὸν πόδα τῶν πρώτων
<span class="lb" data-page="18b.1025" data-line="8" id="p18b.1025.8"></span>κατὰ τὸν ταρσὸν ἐπὶ πλεῖστον ἀπάγοντες τῶν ἄλλων δακτύλων
<span class="lb" data-page="18b.1025" data-line="9" id="p18b.1025.9"></span>τοὺς ἔξωθεν, ἄλλοι δὲ ἐκ τῶν κάτω μερῶν εἰσι μύες
<span class="lb" data-page="18b.1025" data-line="10" id="p18b.1025.10"></span>μικροὶ ἐκπεφυκότες ἐκ τῶν τοὺς δακτύλους καμπτόντων τενόντων
<span class="lb" data-page="18b.1025" data-line="11" id="p18b.1025.11"></span>πρὶν ἀκριβῶς ἕκαστον αὐτῶν σχισθῆναι. τὸ δὲ ἔργον
<span class="lb" data-page="18b.1025" data-line="12" id="p18b.1025.12"></span>τῶν μυῶν τούτων κάμπτειν τὸ μέσον ἄρθρον ἑκάστου
<span class="lb" data-page="18b.1025" data-line="13" id="p18b.1025.13"></span>δακτύλου· τοῖς γὰρ ἐσχισμένοις ἤδη τένουσιν ἕτεροι μικρότεροι
<span class="lb" data-page="18b.1025" data-line="14" id="p18b.1025.14"></span>μύες ἐπιφύονται. τοῖς δ’ ἔνδον ἐν τῇ χειρὶ τῆς λοξῆς
<span class="lb" data-page="18b.1025" data-line="15" id="p18b.1025.15"></span>κινήσεως ἐξηγουμένοις ἑκάστῳ δακτύλῳ τὴν αὐτὴν ἀναλογίαν
<span class="lb" data-page="18b.1025" data-line="16" id="p18b.1025.16"></span>ἔχοντες. τέσσαρες δέ εἰσι καὶ οὗτοι τὸν ἀριθμὸν ὥσπερ
<span class="lb" data-page="18b.1025" data-line="17" id="p18b.1025.17"></span>κἀκεῖνοι. προσελθόντων δὲ αὐτοῖς δυοῖν μὲν τῶν τοὺς ἐσχάτους 
<span class="pb" data-page="18b.1026" id="p18b.1026"></span>
<span class="lb" data-page="18b.1026" data-line="1" id="p18b.1026.1"></span>δακτύλους ἐπὶ πλεῖστον ἀπαγόντων, ὥσπερ εἰρήκαμεν,
<span class="lb" data-page="18b.1026" data-line="2" id="p18b.1026.2"></span>ἑνὸς δὲ ἔτι τοῦ μεγάλου προσάγοντος τῷ λιχανῷ τὸ σύμπαν
<span class="lb" data-page="18b.1026" data-line="3" id="p18b.1026.3"></span>πλῆθος ἑπτὰ γίνονται. τρίτον δὲ ἄλλο γένος ἐστὶ μυῶν ἐν
<span class="lb" data-page="18b.1026" data-line="4" id="p18b.1026.4"></span>τοῖς ποσὶ κάτω τῶν αὐτοῖς τοῖς ὀστοῖς ἐπιπεφυκότων ἀνάλογον
<span class="lb" data-page="18b.1026" data-line="5" id="p18b.1026.5"></span>τοῖς ἀγνοηθεῖσι τελέως ἐν μυσὶν οὓς δηλονότι θεάσῃ,
<span class="lb" data-page="18b.1026" data-line="6" id="p18b.1026.6"></span>τοὺς τένοντας ἅπαντας ἐκτεμὼν, ὥσπερ κἀκεῖ. καὶ ἥ γε
<span class="lb" data-page="18b.1026" data-line="7" id="p18b.1026.7"></span>θέσις αὐτῶν πᾶσα καὶ ὁ ἀριθμὸς καὶ ἡ χρεία κατὰ τοὺς
<span class="lb" data-page="18b.1026" data-line="8" id="p18b.1026.8"></span>ἐν τῇ χειρὶ προειρημένους ἐστί· δύο γὰρ ἑκάστου δακτύλου
<span class="lb" data-page="18b.1026" data-line="9" id="p18b.1026.9"></span>τῆς πρώτης διαρθρώσεως προτεταγμένοι κάμπτουσι μετρίως
<span class="lb" data-page="18b.1026" data-line="10" id="p18b.1026.10"></span>αὐτὴν, ἅμα μὲν ἐνεργήσαντες ἰσόῤῥοπον, ἰδίᾳ δ’ ἑκάτερος
<span class="lb" data-page="18b.1026" data-line="11" id="p18b.1026.11"></span>ἐγκλίνων ἀτρέμα πρὸς τὸ πλάγιον, εὑρίσκονται δὲ ἐνίοτε
<span class="lb" data-page="18b.1026" data-line="12" id="p18b.1026.12"></span>ἀλλήλοις συνεχεῖς οὕτως, ὡς ἕνα δοκεῖν εἶναι καθ’ ἕκαστον
<span class="lb" data-page="18b.1026" data-line="13" id="p18b.1026.13"></span>δάκτυλον. 
</p>
</section>
</section>
</article>
