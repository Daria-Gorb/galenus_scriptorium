<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg041.1st1K-grc1.xml">De morborum differentiis</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg041.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">6</span>, <span class="biblScope">3</span>, <span class="biblScope">7</span>, <span class="biblScope">836-880</span>, <span class="date" rel="-">1823</span>
</span>. </span>
<a href="https://hdl.handle.net/2027/hvd.hxpp8m">HathiTrust</a>
</span>
</p>
</div>
</header>
<section id="s">
<span class="pb" data-page="6.836" id="p6.836"></span>
<section id="s1" title="Chapter 1">
<h1>ΓΑΛΗΝΟΥ ΠΕΡΙ ΔΙΑΦΟΡΑΣ ΝΟΣΗΜΑΤΩΝ
<br/>ΒΙΒΛΙΟΝ.
</h1>
<p>
<span class="lb" data-page="6.836" data-line="1" id="p6.836.1"></span>Πρῶτον μὲν εἰπεῖν χρὴ, τί ποτε νόσημα
<span class="lb" data-page="6.836" data-line="2" id="p6.836.2"></span>καλοῦμεν, ἵν’ ᾖ δῆλον, ὑπὲρ οὗ σπουδάζει τὸ γράμμα· δεύτερον
<span class="lb" data-page="6.836" data-line="3" id="p6.836.3"></span>δ’ ἐπὶ τούτῳ, πόσα τὰ σύμπαντά ἐστιν ἁπλᾶ τε καὶ
<span class="lb" data-page="6.836" data-line="4" id="p6.836.4"></span>πρῶτα νοσήματα καὶ οἱονεὶ στοιχεῖα τῶν ἄλλων· ἐφεξῆς τε
<span class="lb" data-page="6.836" data-line="5" id="p6.836.5"></span>τρίτον, ὁπόσα τὰ ἐκ τούτων συντιθέμενα γίνεται. 
</p>
</section>
<section id="s2" title="Chapter 2">
<p>
<span class="lb" data-page="6.836" data-line="6" id="p6.836.6"></span>Ληπτέον δὴ κᾀνταῦθα ὁμολογουμένην ἀρχὴν,
<span class="lb" data-page="6.836" data-line="7" id="p6.836.7"></span>ὡς ἅπαντες ἄνθρωποι, ἐπειδὰν μὲν τὰς ἐνεργείας τῶν τοῦ
<span class="lb" data-page="6.836" data-line="8" id="p6.836.8"></span>σώματος μορίων εἰς τὰς κατὰ τὸν βίον πράξεις ὑπηρετούσας
<span class="lb" data-page="6.836" data-line="9" id="p6.836.9"></span>ἀμέμπτως ἔχωσιν, ὑγιαίνειν εἰσὶ πεπεισμένοι, βλαβέντες δ’ 
<span class="pb" data-page="6.837" id="p6.837"></span>
<span class="lb" data-page="6.837" data-line="1" id="p6.837.1"></span>ἡντιναοῦν ἐξ αὐτῶν, νοσεῖν ἐκείνῳ τῷ μέρει νομίζουσιν. εἰ
<span class="lb" data-page="6.837" data-line="2" id="p6.837.2"></span>δὲ ταῦθ’ οὕτως ἔχει, τὴν ὑγείαν ἐν δυοῖν τούτοιν ζητητέον,
<span class="lb" data-page="6.837" data-line="3" id="p6.837.3"></span>ἢ ἐν ταῖς κατὰ φύσιν ἐνεργείαις, ἢ ἐν ταῖς κατασκευαῖς τῶν
<span class="lb" data-page="6.837" data-line="4" id="p6.837.4"></span>ὀργάνων, ὑφ’ ὧν ἐνεργοῦμεν· ὥστε καὶ ἡ νόσος ἢ ἐνεργείας
<span class="lb" data-page="6.837" data-line="5" id="p6.837.5"></span>ἐστὶν, ἢ κατασκευῆς βλάβη. ἀλλ’ ἐπεὶ καὶ κοιμώμενοι, καὶ
<span class="lb" data-page="6.837" data-line="6" id="p6.837.6"></span>ἄλλως ἐν σκότῳ καὶ ἡσυχίᾳ διάγοντες, ἢ κατακείμενοι πολλάκις
<span class="lb" data-page="6.837" data-line="7" id="p6.837.7"></span>οὔτε τι μέρος κινοῦμεν, οὔθ’ ὅλως αἰσθανόμεθα τῶν
<span class="lb" data-page="6.837" data-line="8" id="p6.837.8"></span>ἔξωθεν οὐδενὸς, οὐδὲν μὴν ἧττον ὑγιαίνομεν, κᾀν τούτῳ
<span class="lb" data-page="6.837" data-line="9" id="p6.837.9"></span>δῆλον, ὡς οὐ τὸ ἐνεργεῖν ἐστι τὸ ὑγιαίνειν, ἀλλὰ τὸ <span class="milestone ed2page" data-n="2" data-unit="ed2page" id="ed2page.2"></span>δύνασθαι.
<span class="lb" data-page="6.837" data-line="10" id="p6.837.10"></span>δυνάμεθα δὲ ἐνεργεῖν ἐκ τῆς κατὰ φύσιν κατασκευῆς·
<span class="lb" data-page="6.837" data-line="11" id="p6.837.11"></span>ἐν ταύτῃ ἄρα τὸ ὑγιαίνειν ἐστίν. ἕξει δὴ λόγον αἰτίας ἡ
<span class="lb" data-page="6.837" data-line="12" id="p6.837.12"></span>κατασκευὴ πρὸς τὴν ἐνέργειαν· ὥστ’, εἴτε τὴν κατὰ φύσιν
<span class="lb" data-page="6.837" data-line="13" id="p6.837.13"></span>ἁπάντων τῶν μορίων κατασκευὴν ὑγείαν ὀνομάζειν ἐθέλοις,
<span class="lb" data-page="6.837" data-line="14" id="p6.837.14"></span>εἴτε τὴν τῶν ἐνεργειῶν αἰτίαν, εἰς ταὐτὸν ἄμφω τὼ λόγω
<span class="lb" data-page="6.837" data-line="15" id="p6.837.15"></span>συμβαίνουσιν. ἀλλ’ εἴπερ ἡ ὑγεία τοῦτο, δῆλον ὡς ἡ νόσος
<span class="lb" data-page="6.837" data-line="16" id="p6.837.16"></span>τὸ ἐναντίον, ἤτοι κατασκευή τις παρὰ φύσιν, ἢ βλάβης
<span class="lb" data-page="6.837" data-line="17" id="p6.837.17"></span>ἐνεργείας αἰτία. δῆλον δὲ ὡς, εἰ καὶ διάθεσιν εἴποις παρὰ 
<span class="pb" data-page="6.838" id="p6.838"></span>
<span class="lb" data-page="6.838" data-line="1" id="p6.838.1"></span>φύσιν, ὀνόματί τε χρήσῃ παλαιῷ καὶ δηλώσεις ταὐτό.
<span class="lb" data-page="6.838" data-line="2" id="p6.838.2"></span>κατὰ πόσους δὲ τρόπους ἐξιστάμενα τὰ σώματα τοῦ κατὰ
<span class="lb" data-page="6.838" data-line="3" id="p6.838.3"></span>φύσιν ἐμποδίζεται περὶ τὰς ἐνεργείας, εἴπερ εὕροιμεν, οὕτως
<span class="lb" data-page="6.838" data-line="4" id="p6.838.4"></span>ἂν ἤδη τὸν ἀριθμὸν ἁπάντων τῶν ἁπλῶν νοσημάτων εὑρηκότες
<span class="lb" data-page="6.838" data-line="5" id="p6.838.5"></span>εἴημεν. ἀρχὴ δὲ κᾀνταῦθα ὁμολογουμένη, σύμμετρον
<span class="lb" data-page="6.838" data-line="6" id="p6.838.6"></span>μὲν εἶναι τὸ κατὰ φύσιν οὐκ ἐν ζώῳ μόνον, ἀλλὰ καὶ ἐν
<span class="lb" data-page="6.838" data-line="7" id="p6.838.7"></span>φυτῷ καὶ σπέρματι καὶ ὀργάνῳ παντὶ, τὸ δὲ αὖ παρὰ
<span class="lb" data-page="6.838" data-line="8" id="p6.838.8"></span>φύσιν ἄμετρον. εἴη ἂν οὖν ἡ μὲν ὑγεία συμμετρία τις, ἡ
<span class="lb" data-page="6.838" data-line="9" id="p6.838.9"></span>δὲ νόσος ἀμετρία. τίνων οὖν ἡ νόσος ἀμετρία, σκεπτέον
<span class="lb" data-page="6.838" data-line="10" id="p6.838.10"></span>ἐφεξῆς. ἢ δηλονότι, ὧνπερ ἡ ὑγεία συμμετρία, τούτων ἡ
<span class="lb" data-page="6.838" data-line="11" id="p6.838.11"></span>νόσος ἀμετρία; εἰ μὲν οὖν ἐν πόρων συμμετρίᾳ τὸ ὑγιαίνειν
<span class="lb" data-page="6.838" data-line="12" id="p6.838.12"></span>ἐστὶν, ἐν πόρων ἀμετρίᾳ γενήσεται καὶ τὸ νοσεῖν· εἰ δ’ ἐν
<span class="lb" data-page="6.838" data-line="13" id="p6.838.13"></span>εὐκρασίᾳ θερμοῦ καὶ ψυχροῦ καὶ ξηροῦ καὶ ὑγροῦ τὸ
<span class="lb" data-page="6.838" data-line="14" id="p6.838.14"></span>ὑγιαίνειν ἐστὶν, ἐν τῇ τούτων δυσκρασίᾳ καὶ τὸ νοσεῖν ἐξ
<span class="lb" data-page="6.838" data-line="15" id="p6.838.15"></span>ἀνάγκης συμβήσεται. κατὰ ταὐτὰ δὲ, κᾂν ἐν ἄλλῳ τινὶ γένει
<span class="lb" data-page="6.838" data-line="16" id="p6.838.16"></span>συμμέτρῳ τὸ ὑγιαίνειν ὑπάρχῃ, δῆλον ὡς καὶ τὸ νοσεῖν 
<span class="pb" data-page="6.839" id="p6.839"></span>
<span class="lb" data-page="6.839" data-line="1" id="p6.839.1"></span>ἐν τῷ κατ’ ἐκεῖνο τὸ γένος ἀμέτρῳ συστήσεται. πάλιν δὲ
<span class="lb" data-page="6.839" data-line="2" id="p6.839.2"></span>δὴ τὸ αὐτὸ τοῦτ’ ἐπισκεψώμεθα λογικώτερον. ἁπλοῦν εἴ
<span class="lb" data-page="6.839" data-line="3" id="p6.839.3"></span>τι σῶμα καὶ ἀκριβῶς ἐστιν ἓν, οὐκ ἄν ποτε δέξαιτο τὸ μᾶλλόν
<span class="lb" data-page="6.839" data-line="4" id="p6.839.4"></span>τε καὶ ἧττον, οὐδ’ ἂν εἴη τι κατ’ ἐκεῖνο τὸ γένος ἕτερον
<span class="lb" data-page="6.839" data-line="5" id="p6.839.5"></span>ἑτέρου βέλτιόν τε καὶ χεῖρον· εἰ δ’ ἐκ πλειόνων συγκέοιτο,
<span class="lb" data-page="6.839" data-line="6" id="p6.839.6"></span>πολλοὶ μὲν ἂν οὕτω γε τρόποι τῆς συνθέσεως ἐν αὐτῷ γίνοιντο
<span class="lb" data-page="6.839" data-line="7" id="p6.839.7"></span>βελτίους τε καὶ χείρους· εἴη δ’ ἂν οὕτω· καὶ αὐτὰ
<span class="lb" data-page="6.839" data-line="8" id="p6.839.8"></span>τὰ συντιθέμενα κρείττω τε καὶ φαυλότερα· τὸ δ’ ἄριστα
<span class="lb" data-page="6.839" data-line="9" id="p6.839.9"></span>συγκείμενον ἁπάντων ἄριστον ἂν εἴη τῶν ὁμογενῶν. ἆρ’
<span class="lb" data-page="6.839" data-line="10" id="p6.839.10"></span>οὖν ἐν τοῖς τῶν ζώων σώμασι τὸ μᾶλλόν τε καὶ ἧττόν ἐστιν,
<span class="lb" data-page="6.839" data-line="11" id="p6.839.11"></span>ὡς τὸ μὲν ἄκρως εὐεκτικὸν εἰπεῖν, τὸ δ’ ἁπλῶς εὐεκτικὸν,
<span class="lb" data-page="6.839" data-line="12" id="p6.839.12"></span>οὐ μὴν ἄκρως, καὶ τουτὶ μὲν ὑγιεινὸν, οὐ μὴν εὐεκτοῦν,
<span class="lb" data-page="6.839" data-line="13" id="p6.839.13"></span>ἕτερόν δέ τι δυσαρεστούμενον, ἄλλο δὲ ἤδη νοσοῦν, καὶ τούτου
<span class="lb" data-page="6.839" data-line="14" id="p6.839.14"></span>τὸ μὲν ἐπιεικῶς, τὸ δὲ ὀλεθρίως, καὶ τὸ μὲν μετρίως,
<span class="lb" data-page="6.839" data-line="15" id="p6.839.15"></span>τὸ δὲ σφοδρῶς; ἢ πάντες ὁμοίως διακείμεθα νοσοῦντές τε καὶ
<span class="lb" data-page="6.839" data-line="16" id="p6.839.16"></span>ὑγιαίνοντες; οὐκ ἔστιν εἰπεῖν. οὐκ οὖν ἕν ἐστι τὸ τῶν ζώων
<span class="lb" data-page="6.839" data-line="17" id="p6.839.17"></span>σῶμα, καθάπερ ἢ ἄτομος ἡ Ἐπικούρειος, ἢ τῶν ἀνάρμων τι 
<span class="pb" data-page="6.840" id="p6.840"></span>
<span class="lb" data-page="6.840" data-line="1" id="p6.840.1"></span>τῶν Ἀσκληπιάδου· σύνθετον ἄρα πάντως. ἀλλ’ εἰ μὲν ἐξ
<span class="lb" data-page="6.840" data-line="2" id="p6.840.2"></span>ἀτόμων, ἢ ἀνάρμων, ἢ ὅλως ἐξ ἀπαθῶν τινων σύγκειται,
<span class="lb" data-page="6.840" data-line="3" id="p6.840.3"></span>τὸ μᾶλλόν τε καὶ ἧττον ἐν τῷ ποιῷ τῆς συνθέσεως ἕξει δίκην
<span class="lb" data-page="6.840" data-line="4" id="p6.840.4"></span>οἰκίας ἐξ ἀπαθῶν μὲν λίθων συγκειμένης, οὐ μὴν ἐν τῇ
<span class="lb" data-page="6.840" data-line="5" id="p6.840.5"></span>συνθέσει γε πάντῃ κατορθουμένης. εἰ δὲ εἶεν οἷοί τε πάσχειν
<span class="lb" data-page="6.840" data-line="6" id="p6.840.6"></span>τι καὶ οἱ λίθοι, πολυειδέστερον ἂν οὕτω γε τὸ μᾶλλόν τε
<span class="lb" data-page="6.840" data-line="7" id="p6.840.7"></span>καὶ ἧττον ὑπάρχοι κατὰ τὴν οἰκίαν. εἰ δὲ καὶ αὐτὰ τὰ στοιχεῖα
<span class="lb" data-page="6.840" data-line="8" id="p6.840.8"></span>τῶν ἡμετέρων σωμάτων ἀλλοιοῦσθαί τε καὶ πάσχειν
<span class="lb" data-page="6.840" data-line="9" id="p6.840.9"></span>πέφυκεν, οὐ μόνον ἂν ἐν τῇ συνθέσει τε καὶ οἷον διαπλάσει
<span class="lb" data-page="6.840" data-line="10" id="p6.840.10"></span>τῶν μορίων, ἀλλὰ καὶ δι’ ὅλων ἑαυτῶν τὸ μᾶλλόν τε καὶ
<span class="lb" data-page="6.840" data-line="11" id="p6.840.11"></span>ἧττον ἐπιδέχοιτ’ ἄν. καὶ δὴ καὶ νοσήσει δηλονότι δι’ ὅλων
<span class="lb" data-page="6.840" data-line="12" id="p6.840.12"></span>ἑαυτῶν εἴδη τοσαῦτα νοσημάτων ἁπλᾶ τε καὶ πρῶτα
<span class="lb" data-page="6.840" data-line="13" id="p6.840.13"></span>
<span class="milestone ed2page" data-n="3" data-unit="ed2page" id="ed2page.3"></span>καὶ οἷον στοιχεῖα τῶν ἄλλων, ὅσαπερ ἂν ᾖ τὰ συντιθέντα.
<span class="lb" data-page="6.840" data-line="14" id="p6.840.14"></span>τοῦτο δὲ τὸ δι’ ὅλων οὐκ ἐν τοῖς ἀπαθέσιν
<span class="lb" data-page="6.840" data-line="15" id="p6.840.15"></span>ἐστὶ στοιχείοις· οὐ γὰρ ἐνδέχεται παθεῖν τι τὴν ἄτομον
<span class="lb" data-page="6.840" data-line="16" id="p6.840.16"></span>αὐτὴν, ἀλλ’ ἐν τῇ συνθέσει τε καὶ διαπλάσει τὸ
<span class="lb" data-page="6.840" data-line="17" id="p6.840.17"></span>πάθημα. 
</p>
</section>
<span class="pb" data-page="6.841" id="p6.841"></span>
<section id="s3" title="Chapter 3">
<p>
<span class="lb" data-page="6.841" data-line="1" id="p6.841.1"></span>Σύνθεσις δὲ καὶ διάπλασις ἐν τοῖς τῶν ζώων
<span class="lb" data-page="6.841" data-line="2" id="p6.841.2"></span>σώμασιν ὑπάρχει τριττή· πρώτη μὲν ἡ τῶν ὁμοιομερῶν ὀνομαζομένων,
<span class="lb" data-page="6.841" data-line="3" id="p6.841.3"></span>ἀρτηριῶν, καὶ φλεβῶν, καὶ νεύρων, καὶ ὀστῶν,
<span class="lb" data-page="6.841" data-line="4" id="p6.841.4"></span>καὶ χόνδρων, καὶ συνδέσμων, ὑμένων τε καὶ σαρκῶν· δευτέρα
<span class="lb" data-page="6.841" data-line="5" id="p6.841.5"></span>δὲ ἡ τῶν ὀργανικῶν, ἐγκεφάλου τε καὶ καρδίας, καὶ
<span class="lb" data-page="6.841" data-line="6" id="p6.841.6"></span>πνεύμονος, καὶ ἥπατος, καὶ κοιλίας, καὶ σπληνὸς, καὶ
<span class="lb" data-page="6.841" data-line="7" id="p6.841.7"></span>ὀφθαλμῶν, καὶ νεφρῶν· τρίτη δὲ ἡ τοῦ σύμπαντος σώματος.
<span class="lb" data-page="6.841" data-line="8" id="p6.841.8"></span>ἕκαστον γὰρ τῶν ὀργανικῶν τούτων μορίων ἔκ τινων
<span class="lb" data-page="6.841" data-line="9" id="p6.841.9"></span>ἑτέρων ἁπλῶν ὡς πρὸς τὴν αἴσθησιν σύγκειται, κᾀκείνων
<span class="lb" data-page="6.841" data-line="10" id="p6.841.10"></span>ἕκαστον ἐκ τῶν πρώτων στοιχείων. σαρκὸς οὖν αὐτῆς,
<span class="lb" data-page="6.841" data-line="11" id="p6.841.11"></span>ᾗ σὰρξ, ἐν τῇ συνθέσει μόνῃ τῶν πρώτων στοιχείων ἡ διαφορὰ,
<span class="lb" data-page="6.841" data-line="12" id="p6.841.12"></span>ᾗ μέντοι μόριον ὀργάνου, παρά τε τὴν διάπλασιν καὶ
<span class="lb" data-page="6.841" data-line="13" id="p6.841.13"></span>τὸ μέγεθος· καὶ γὰρ οὖν καὶ αὐτῶν τῶν ὀργάνων ἐν τούτοις
<span class="lb" data-page="6.841" data-line="14" id="p6.841.14"></span>αἱ διαφοραί. πόσα τοίνυν ἐστὶ καὶ τίνα κατὰ τὴν
<span class="lb" data-page="6.841" data-line="15" id="p6.841.15"></span>πρώτην ὑπόθεσιν τὰ σύμπαντα νοσήματα τῶν ὁμοιομερῶν
<span class="lb" data-page="6.841" data-line="16" id="p6.841.16"></span>σωμάτων, διελθόντες, ἑξῆς ἐπὶ τὴν ἑτέραν μεταβησόμεθα,
<span class="lb" data-page="6.841" data-line="17" id="p6.841.17"></span>τὴν ἀλλοιοῦσθαί τε καὶ τρέπεσθαι τὴν οὐσίαν ὅλην δι’ ὅλης
<span class="lb" data-page="6.841" data-line="18" id="p6.841.18"></span>ἑαυτῆς ὑποτιθεμένην. 
</p>
</section>
<span class="pb" data-page="6.842" id="p6.842"></span>
<section id="s4" title="Chapter 4">
<p>
<span class="lb" data-page="6.842" data-line="1" id="p6.842.1"></span>Ἔστι δὲ δύο τὰ πρῶτα πάθη, τὸ μὲν εὐρύτης
<span class="lb" data-page="6.842" data-line="2" id="p6.842.2"></span>τις πόρων, τὸ δὲ στέγνωσις.<span class="milestone ed1page" data-n="200" data-unit="ed1page" id="ed1page.200"></span> ἀπαθῶν γὰρ ὑποκειμένων
<span class="lb" data-page="6.842" data-line="3" id="p6.842.3"></span>τῶν πρώτων στοιχείων, ἐν τῇ συνθέσει μόνῃ τὰ
<span class="lb" data-page="6.842" data-line="4" id="p6.842.4"></span>παθήματα· συνθέσεως δὲ πάσης αἱ προειρημέναι διαφοραί.
<span class="lb" data-page="6.842" data-line="5" id="p6.842.5"></span>ὥστ’ ἀναγκαῖον ἐῤῥῶσθαι μὲν ἕκαστον τῶν ὁμοιομερῶν,
<span class="lb" data-page="6.842" data-line="6" id="p6.842.6"></span>ὁπόταν ἡ συμμετρία τῶν πόρων αὐτοῦ φυλάττηται, διαφθειρομένης
<span class="lb" data-page="6.842" data-line="7" id="p6.842.7"></span>δὲ ταύτης ἐξίστασθαι τοῦ κατὰ φύσιν. ἀλλ’
<span class="lb" data-page="6.842" data-line="8" id="p6.842.8"></span>ἐπειδὴ συμμετρίας ἁπάσης ἡ διαφορὰ διττὴ, (τὸ μὲν γὰρ
<span class="lb" data-page="6.842" data-line="9" id="p6.842.9"></span>ὑπερβολὴ, τὸ δὲ ἔλλειψις,) δῆλον, ὡς καὶ τὰ πρῶτα νοσήματα
<span class="lb" data-page="6.842" data-line="10" id="p6.842.10"></span>τῶν ἁπλῶν σωμάτων ἔσται διττὰ, τὸ μὲν εὐρύτης τις
<span class="lb" data-page="6.842" data-line="11" id="p6.842.11"></span>πόρων, τὸ δὲ στέγνωσις. καὶ ὀστοῦν δὴ καὶ σὰρξ καὶ τῶν
<span class="lb" data-page="6.842" data-line="12" id="p6.842.12"></span>ἄλλων ἕκαστον τῶν ἁπλῶν σωμάτων πρὸς τὴν αἴσθησιν,
<span class="lb" data-page="6.842" data-line="13" id="p6.842.13"></span>εἰ μὲν στεγνότερον ἢ μανότερον εἴη τοῦ συμμέτρου, κακῶς
<span class="lb" data-page="6.842" data-line="14" id="p6.842.14"></span>διακεῖσθαι φήσομεν, εἰ δ’ ἐν τῷ μέσῳ τῆς ὑπερβολῆς ἑκατέρας,
<span class="lb" data-page="6.842" data-line="15" id="p6.842.15"></span>ὡς ἂν μάλιστα συμφέρῃ ταῖς χρείαις αὐτῶν, ἄκρως
<span class="lb" data-page="6.842" data-line="16" id="p6.842.16"></span>ὑγιαίνειν ἐροῦμεν τηνικαῦτα· τὰ δὲ ἐφ’ ἑκάτερα τῆς ἀκριβοῦς
<span class="lb" data-page="6.842" data-line="17" id="p6.842.17"></span>συμμετρίας βραχείας ἐκτροπὰς οὐδέπω μὲν εἶναι νόσους, 
<span class="pb" data-page="6.843" id="p6.843"></span>
<span class="lb" data-page="6.843" data-line="1" id="p6.843.1"></span>ἔστ’ ἂν μηδέπω βλάβην αἰσθητὴν ἐνεργείας τινὸς ἀπεργάζωνται·
<span class="lb" data-page="6.843" data-line="2" id="p6.843.2"></span>πολὺ δ’ ἐν ταύταις ὑπάρχειν τὸ μᾶλλόν τε καὶ ἧττον,
<span class="lb" data-page="6.843" data-line="3" id="p6.843.3"></span>ὡς ἂν ἱκανὸν ἐχούσης διάστημα τῆς νοσώδους ἀμετρίας
<span class="lb" data-page="6.843" data-line="4" id="p6.843.4"></span>παρὰ τὴν ἀκριβῶς ὑγιεινὴν συμμετρίαν· ἐν τούτῳ δὴ παντὶ
<span class="lb" data-page="6.843" data-line="5" id="p6.843.5"></span>τῷ πλάτει τὰς τῶν ὑγιαινόντων συνίστασθαι διαφοράς·
<span class="lb" data-page="6.843" data-line="6" id="p6.843.6"></span>ἐν δὲ τῷ μετὰ τοῦτο, τῷ τῆς αἰσθητῆς ἀμετρίας, τὰς νόσους,
<span class="lb" data-page="6.843" data-line="7" id="p6.843.7"></span>ἄχρις ἂν ἐπ’ ἐκείνην ἀφίκωνται τὴν ἀμετρίαν,<span class="milestone ed2page" data-n="4" data-unit="ed2page" id="ed2page.4"></span> ἥτις
<span class="lb" data-page="6.843" data-line="8" id="p6.843.8"></span>ἤδη φθορὰν ἐργάζεται τοῦ μορίου. οὐ γὰρ δὴ μέχρι γε παντὸς
<span class="lb" data-page="6.843" data-line="9" id="p6.843.9"></span>στεγνοῦσθαί τε καὶ μανοῦσθαι τὰ τῶν ζώων σώματα
<span class="lb" data-page="6.843" data-line="10" id="p6.843.10"></span>πέφυκεν, ἀλλ’ ἔστι τις κᾀνταῦθα ὅρος, οὗ περαιτέρω προελθεῖν
<span class="lb" data-page="6.843" data-line="11" id="p6.843.11"></span>αὐτοῖς ἄνευ διαλύσεώς τε καὶ φθορᾶς ἀδύνατον.
<span class="lb" data-page="6.843" data-line="12" id="p6.843.12"></span>ἡ μὲν δὴ τῶν ἀπαθῶν στοιχείων ὑπόθεσις ὧδε ἔχει.
</p>
<p>
<span class="lb" data-page="6.843" data-line="13" id="p6.843.13"></span>Τῶν δὲ πάσχειν ὑποτιθεμένων αὐτὰ, καὶ μέντοι καὶ
<span class="lb" data-page="6.843" data-line="14" id="p6.843.14"></span>δρᾷν εἰς ἄλληλα, καὶ κεράννυσθαι δι’ ὅλων, ὅσαπερ ἂν
<span class="lb" data-page="6.843" data-line="15" id="p6.843.15"></span>ὑπόθηταί τις εἶναι τὰ πρῶτα στοιχεῖα, τοσαῦτα ἐξ ἀνάγκης
<span class="lb" data-page="6.843" data-line="16" id="p6.843.16"></span>ἐρεῖ καὶ τὰ πρῶτα νοσήματα. φέρε γὰρ εἶναι τὰ πρῶτα
<span class="lb" data-page="6.843" data-line="17" id="p6.843.17"></span>στοιχεῖα τέτταρα, τὸ θερμὸν, καὶ τὸ ψυχρὸν, καὶ τὸ ξηρὸν, 
<span class="pb" data-page="6.844" id="p6.844"></span>
<span class="lb" data-page="6.844" data-line="1" id="p6.844.1"></span>καὶ τὸ ὑγρὸν, ἐκ τούτων δὲ κεραννυμένων ἀλλήλοις συμμέτρως
<span class="lb" data-page="6.844" data-line="2" id="p6.844.2"></span>μὲν ὑγιαίνειν τὸ ζῶον, ἀμέτρως δὲ νοσεῖν. ἔσται
<span class="lb" data-page="6.844" data-line="3" id="p6.844.3"></span>δὴ καὶ τὰ πρῶτα νοσήματα τέτταρα, τό θ’ ὑπὲρ τὴν κατὰ
<span class="lb" data-page="6.844" data-line="4" id="p6.844.4"></span>φύσιν συμμετρίαν πρῶτον θερμὸν, καὶ δεύτερον τὸ ψυχρὸν,
<span class="lb" data-page="6.844" data-line="5" id="p6.844.5"></span>καὶ τρίτον τὸ ὑγρὸν, καὶ τέταρτον τὸ ξηρόν. αὗται μὲν
<span class="lb" data-page="6.844" data-line="6" id="p6.844.6"></span>καὶ αἱ κατὰ τὴν δευτέραν ὑπόθεσιν νόσοι τῶν ὁμοιομερῶν
<span class="lb" data-page="6.844" data-line="7" id="p6.844.7"></span>ὀνομαζομένων σωμάτων, ἃ δὴ καὶ τελέως ἁπλᾶ φαίνεται.
</p>
<p>
<span class="lb" data-page="6.844" data-line="8" id="p6.844.8"></span>Τὰ δὲ τῶν συνθέτων ἐν ἡμῖν ὀργάνων νοσήματα κοινὰ
<span class="lb" data-page="6.844" data-line="9" id="p6.844.9"></span>τῶν ὑποθέσεων ἑκατέρων ἐστίν. ἐπέλθωμεν οὖν καὶ ταῦτα
<span class="lb" data-page="6.844" data-line="10" id="p6.844.10"></span>διὰ βραχέων, αὐτὸ τοῦτο πρῶτον ἐπιδεικνύντες, ὅπως ἐστὶ
<span class="lb" data-page="6.844" data-line="11" id="p6.844.11"></span>κοινά. δεομένου δὴ παντὸς τοῦ πρὸς αἴσθησιν συνθέτου
<span class="lb" data-page="6.844" data-line="12" id="p6.844.12"></span>σώματος, ὃ δὴ καὶ ἀνομοιομερὲς ὀνομάζουσιν, εἰ μέλλοι καλῶς
<span class="lb" data-page="6.844" data-line="13" id="p6.844.13"></span>ἐνεργήσειν, οὔτ’ ἐξ οἵων ἔτυχε συγκεῖσθαι μορίων τῶν
<span class="lb" data-page="6.844" data-line="14" id="p6.844.14"></span>ἁπλῶν, οὔτ’ ἐξ ἀριθμοῦ τινος ἢ μεγέθους οὐ προσήκοντος,
<span class="lb" data-page="6.844" data-line="15" id="p6.844.15"></span>οὔθ’ ὃν ἔτυχε τρόπον συνθέσεως ὑπάρχειν, ἐν τέσσαρσι
<span class="lb" data-page="6.844" data-line="16" id="p6.844.16"></span>τούτοις γένεσι τὰ τῶν ὀργάνων ἁπάντων ἔσται νοσήματα.
<span class="lb" data-page="6.844" data-line="17" id="p6.844.17"></span>διαφοραὶ δὲ καθ’ ἕκαστον γένος αἵδε. κατὰ μὲν τὸ πρῶτον 
<span class="pb" data-page="6.845" id="p6.845"></span>
<span class="lb" data-page="6.845" data-line="1" id="p6.845.1"></span>ῥηθὲν, ὅταν ἡ προσήκουσα μορφὴ τοῦ μορίου διαφθείρηται,
<span class="lb" data-page="6.845" data-line="2" id="p6.845.2"></span>ἢ σχῆμα μὴ δέον, ἢ κοιλότητα λαβόντος, ἢ πόρον, ἤ
<span class="lb" data-page="6.845" data-line="3" id="p6.845.3"></span>τι τούτων ἀπολέσαντος, ὧν εἶναι δέον. ἐκ τούτου τοῦ γένους
<span class="lb" data-page="6.845" data-line="4" id="p6.845.4"></span>ἐστὶ καὶ ἡ τραχύτης αὐτοῦ καὶ ἡ λειότης οὐ προσηκόντως
<span class="lb" data-page="6.845" data-line="5" id="p6.845.5"></span>ὑπαλλαττόμεναι. ἐν δὲ τῷ δευτέρῳ γένει, τῷ κατὰ
<span class="lb" data-page="6.845" data-line="6" id="p6.845.6"></span>τὸν ἀριθμὸν τῶν ἁπλῶν καὶ πρώτων μορίων, διττὴ νοσημάτων
<span class="lb" data-page="6.845" data-line="7" id="p6.845.7"></span>ἔσται διαφορὰ, ἢ ἐλλείποντός τινος ὧν εἶναι δέον,
<span class="lb" data-page="6.845" data-line="8" id="p6.845.8"></span>ἢ πλεονάζοντος ὧν οὐκ εἶναι δέον. καὶ μὲν δὴ κᾀν τῷ
<span class="lb" data-page="6.845" data-line="9" id="p6.845.9"></span>τρίτῳ γένει, τῷ κατὰ τὸ μέγεθος, ὁμοίως διττὴ νοσημάτων
<span class="lb" data-page="6.845" data-line="10" id="p6.845.10"></span>ἔσται διαφορά. μεῖζον γὰρ εἴτι γένοιτο, δεόμενον ἔλαττον
<span class="lb" data-page="6.845" data-line="11" id="p6.845.11"></span>ὑπάρχειν, ἢ αὖθις ἔλαττον ἀποτελεσθείη, μεῖζον εἶναι δεόμενον,
<span class="lb" data-page="6.845" data-line="12" id="p6.845.12"></span>οὐκ ὀρθῶς ἂν ἔχοι τὸ σύμπαν ὄργανον. ἐν δὲ δὴ
<span class="lb" data-page="6.845" data-line="13" id="p6.845.13"></span>τῷ λοιπῷ γένει τῶν νοσημάτων, τῷ κατὰ τὴν σύνθεσιν,
<span class="lb" data-page="6.845" data-line="14" id="p6.845.14"></span>ἤτοι τῆς κατὰ φύσιν ἐξαλλαττομένης θέσεως, ἢ τῆς πρὸς
<span class="lb" data-page="6.845" data-line="15" id="p6.845.15"></span>ἄλληλα τῶν μορίων κοινωνίας, αἱ διαφοραὶ συστήσονται.
<span class="lb" data-page="6.845" data-line="16" id="p6.845.16"></span>ὥσπερ δ’ ἐκ τῶν ἁπλῶν σωμάτων ἕκαστον τῶν πρώτων
<span class="lb" data-page="6.845" data-line="17" id="p6.845.17"></span>ὀργάνων ἢ κατορθοῦται συντιθέμενον ἢ διαμαρτάνεται,
<span class="lb" data-page="6.845" data-line="18" id="p6.845.18"></span>καὶ ἐκ τούτων αὐτῶν τό θ’ ὑγιαίνειν ὑπάρχει καὶ τὸ νοσεῖν, ﻿
<span class="pb" data-page="6.846" id="p6.846"></span>
<span class="lb" data-page="6.846" data-line="1" id="p6.846.1"></span>οὕτω πάλιν ἐξ αὐτῶν τούτων τῶν ὀργάνων τῶν
<span class="lb" data-page="6.846" data-line="2" id="p6.846.2"></span>πρώτων τὰ δεύτερα συνίσταται. μῦς μὲν γὰρ καὶ φλὲψ
<span class="lb" data-page="6.846" data-line="3" id="p6.846.3"></span>καὶ ἀρτηρία τῶν πρώτων ὀργάνων, δάκτυλος δὲ τῶν δευτέρων,
<span class="lb" data-page="6.846" data-line="4" id="p6.846.4"></span>καὶ τούτου μᾶλλον ἔτι ποὺς καὶ ποδὸς τὸ σκέλος.
<span class="lb" data-page="6.846" data-line="5" id="p6.846.5"></span>καθόλου γὰρ, ὅσα μὲν ἐκ τῶν ὁμοιομερῶν συνελθόντων
<span class="lb" data-page="6.846" data-line="6" id="p6.846.6"></span>ἐγένετο μιᾶς ἐνεργείας ἕνεκεν, ἐν τοῖς πρώτοις ὀργάνοις
<span class="lb" data-page="6.846" data-line="7" id="p6.846.7"></span>ἀριθμηθήσεται, τὰ δ’ ἐκ τούτων πάλιν συντιθέμενα, κᾂν
<span class="lb" data-page="6.846" data-line="8" id="p6.846.8"></span>ὅτι μάλιστα μίαν ἐργάζηται τοῦ παντὸς ὀργάνου τὴν ἐνέργειαν,
<span class="lb" data-page="6.846" data-line="9" id="p6.846.9"></span>ἐν τοῖς δευτέροις τετάξεται. τὰ δὲ αὐτὰ ταῦτα
<span class="lb" data-page="6.846" data-line="10" id="p6.846.10"></span>καὶ τούτων τῶν ὀργάνων ἔσται νοσήματα τοῖς ἐπὶ τῶν
<span class="lb" data-page="6.846" data-line="11" id="p6.846.11"></span>πρώτων εἰρημένοις. <span class="milestone ed2page" data-n="5" data-unit="ed2page" id="ed2page.5"></span>ἀλλὰ περὶ μὲν τῶν ὀργάνων τῆς
<span class="lb" data-page="6.846" data-line="12" id="p6.846.12"></span>διαφορᾶς ἐν ἑτέρῳ διῄρηται λόγῳ, τίνα μὲν ἀκριβῶς ἐστι
<span class="lb" data-page="6.846" data-line="13" id="p6.846.13"></span>τὰ πρῶτα, τίνα δ’ ἐπ’ αὐτοῖς δεύτερά τε καὶ τρίτα καὶ
<span class="lb" data-page="6.846" data-line="14" id="p6.846.14"></span>τέταρτα τίθεσθαι προσῆκεν. ἔνια γὰρ ἐπαμφοτερίζει τοῖς
<span class="lb" data-page="6.846" data-line="15" id="p6.846.15"></span>γνωρίσμασιν, ὡς καὶ πρῶτα δοκεῖν εἶναι καὶ δεύτερα.
<span class="lb" data-page="6.846" data-line="16" id="p6.846.16"></span>δεῖται δὲ οὐδὲ ὅ γε παρὼν λόγος τῆς τοιαύτης ἀκριβολογίας·
<span class="lb" data-page="6.846" data-line="17" id="p6.846.17"></span>εἰς ἓν δὲ τοῦτ’ ἀποβλέπειν ἀξιῶ, εἴθ’ ἁπλοῦν ἐστιν
<span class="lb" data-page="6.846" data-line="18" id="p6.846.18"></span>ὡς πρὸς τὴν αἴσθησιν, εἴτε σύνθετον τὸ μόριον. τοῦ μὲν 
<span class="pb" data-page="6.847" id="p6.847"></span>
<span class="lb" data-page="6.847" data-line="1" id="p6.847.1"></span>γὰρ ἁπλοῦ τὰ πρῶτα ῥηθέντα νοσήματα τῇ διαφορᾷ τῶν
<span class="lb" data-page="6.847" data-line="2" id="p6.847.2"></span>φυσικῶν στοιχείων εἰσὶ διωρισμένα, τοῦ συνθέτου δὲ τὰ
<span class="lb" data-page="6.847" data-line="3" id="p6.847.3"></span>δεύτερα, κοινὰ τῶν ὑποθέσεων ὑπάρχοντα. γένος δ’ οὐδέν
<span class="lb" data-page="6.847" data-line="4" id="p6.847.4"></span>ἐστι νοσήματος οὔτε ἐν τοῖς ἁπλοῖς σώμασιν οὔτ’ ἐν
<span class="lb" data-page="6.847" data-line="5" id="p6.847.5"></span>τοῖς συνθέτοις ἴδιον ἑκατέρων· ἡ γὰρ τῆς διαιρέσεως μέθοδος
<span class="lb" data-page="6.847" data-line="6" id="p6.847.6"></span>ἐνδείκνυται τὸ ἀδύνατον· ἀλλ’ ἓν ἔτι ἐστὶ κοινὸν
<span class="lb" data-page="6.847" data-line="7" id="p6.847.7"></span>ἁπάντων τῶν σωμάτων καὶ τῶν συνθέτων, εἴτ’ οὖν τῶν
<span class="lb" data-page="6.847" data-line="8" id="p6.847.8"></span>πρώτων ὀργάνων, εἴτε καὶ τῶν δευτέρων, εἴτε καὶ τῶν
<span class="lb" data-page="6.847" data-line="9" id="p6.847.9"></span>τρίτων ὑπάρχει τὸ νῦν λεχθησόμενον. μέθοδος δὲ καὶ
<span class="lb" data-page="6.847" data-line="10" id="p6.847.10"></span>τούτου τῆς εὑρέσεως τὸ κοινῇ πᾶσι τοῖς εἰρημένοις ὑπάρχον
<span class="lb" data-page="6.847" data-line="11" id="p6.847.11"></span>μορίοις. εἰ γὰρ ὑπάρχει τι κοινὸν αὐτοῖς ἐν τῷ κατὰ
<span class="lb" data-page="6.847" data-line="12" id="p6.847.12"></span>φύσιν ἔχειν, ὡς ἐνέργειαν ἢ χρείαν τινὰ τῷ ζώῳ παρεχόμενον,
<span class="lb" data-page="6.847" data-line="13" id="p6.847.13"></span>πάντως δήπου καὶ διαφθειρομένου τούτου κοινὸν
<span class="lb" data-page="6.847" data-line="14" id="p6.847.14"></span>αὐτοῖς τι καὶ νόσημα συστήσεται. τί δὲ τοῦτ’ ἔστι τὸ
<span class="lb" data-page="6.847" data-line="15" id="p6.847.15"></span>πᾶσιν ὑπάρχον κοινόν; ἕνωσις τῶν ἰδίων μορίων, ἧς ἕκαστον
<span class="lb" data-page="6.847" data-line="16" id="p6.847.16"></span>μεταλαβὸν ἓν εἶναι λέγεται καὶ μίαν ἐνέργειαν ἢ
<span class="lb" data-page="6.847" data-line="17" id="p6.847.17"></span>χρείαν ἀποτελεῖν. εἰ δὲ καὶ ἥδε λύοιτο κατά τι, νόσος
<span class="lb" data-page="6.847" data-line="18" id="p6.847.18"></span>καὶ τοῦτ’ ἔστι τοῦ μέρους. οἷον δέ τι καθ’ ἕκαστον τῶν 
<span class="pb" data-page="6.848" id="p6.848"></span>
<span class="lb" data-page="6.848" data-line="1" id="p6.848.1"></span>μορίων ἡ νόσος ἥδε κέκτηται τοὔνομα, μικρὸν ὕστερον
<span class="lb" data-page="6.848" data-line="2" id="p6.848.2"></span>ἐροῦμεν, ὅταν καὶ τὰς τῶν εἰρημένων γενῶν διαφορὰς εἰς
<span class="lb" data-page="6.848" data-line="3" id="p6.848.3"></span>τὰ κατὰ μέρος εἴδη διελώμεθα. 
</p>
</section>
<section id="s5" title="Chapter 5">
<p>
<span class="lb" data-page="6.848" data-line="4" id="p6.848.4"></span>Καὶ δὴ ποιῶμεν ἤδη τοῦτο πάλιν ἀπὸ
<span class="lb" data-page="6.848" data-line="5" id="p6.848.5"></span>τῆς προτέρας ὑποθέσεως ἀρξάμενοι. δύο οὖν ἐν ταύτῃ
<span class="lb" data-page="6.848" data-line="6" id="p6.848.6"></span>τῶν ὁμοιομερῶν σωμάτων ὑπῆρχε νοσήματα ἐν πόρων ἀμετρίᾳ
<span class="lb" data-page="6.848" data-line="7" id="p6.848.7"></span>συνιστάμενα, τὸ μὲν εὐρύτης τις αὐτῶν οὖσα, τὸ
<span class="lb" data-page="6.848" data-line="8" id="p6.848.8"></span>δὲ στέγνωσις. ἑκατέρου δὲ τούτων ἡ διαφορὰ διττή.
<span class="lb" data-page="6.848" data-line="9" id="p6.848.9"></span>στεγνώσεως μὲν οὖν συνίζησίς τε τοῦ σώματος εἰς ἑαυτὸ
<span class="lb" data-page="6.848" data-line="10" id="p6.848.10"></span>πανταχόθεν, καὶ αὐτῶν τῶν πόρων ἔμφραξις· εὐρύτητος
<span class="lb" data-page="6.848" data-line="11" id="p6.848.11"></span>δὲ τοῦ μὲν σώματος εἰς πᾶν μέρος ἔκτασις, αὐτῶν δὲ
<span class="lb" data-page="6.848" data-line="12" id="p6.848.12"></span>τῶν πόρων οἷον ἀναπέτειά τις οὖσα ἐκπτώσει τῶν στοιχείων,
<span class="lb" data-page="6.848" data-line="13" id="p6.848.13"></span>ἃ δὴ καὶ κυρίως σώματα προσαγορεύεσθαι φασὶν
<span class="lb" data-page="6.848" data-line="14" id="p6.848.14"></span>ἁπλᾶ τε καὶ πρῶτα ὑπάρχοντα· τὰ γὰρ ἐκ τούτων συντιθέμενα
<span class="lb" data-page="6.848" data-line="15" id="p6.848.15"></span>συγκρίματα καλοῦσιν. ἐπὶ δὲ τῆς δευτέρας ὑποθέσεως
<span class="lb" data-page="6.848" data-line="16" id="p6.848.16"></span>ἡ διαφορὰ τῶν νοσημάτων διττὴ τυγχάνει, ποτὲ
<span class="lb" data-page="6.848" data-line="17" id="p6.848.17"></span>μὲν δὴ ταῖς ποιότησι μόναις ἀλλοιουμένων τῶν ὁμοιομερῶν
<span class="lb" data-page="6.848" data-line="18" id="p6.848.18"></span>σωμάτων, ἔστιν ὅτε δὲ ῥυείσης εἰς αὐτά τινος οὐσίας τὰς 
<span class="pb" data-page="6.849" id="p6.849"></span>
<span class="lb" data-page="6.849" data-line="1" id="p6.849.1"></span>εἰρημένας ἐχούσης ποιότητας. ὁ μὲν δὴ δεύτερος τρόπος,
<span class="lb" data-page="6.849" data-line="2" id="p6.849.2"></span>ὄγκον περὶ τοῖς σώμασιν ἐργαζόμενος, ὑπ’ οὐδενὸς ἀγνοεῖται
<span class="lb" data-page="6.849" data-line="3" id="p6.849.3"></span>τῶν ἰατρῶν. ἐρυσιπέλατα γὰρ, καὶ φλεγμοναὶ, καὶ
<span class="lb" data-page="6.849" data-line="4" id="p6.849.4"></span>οἰδήματα, καὶ φύματα, καὶ φύγεθλα, καὶ χοιράδες, ἐλεφαντιάσεις
<span class="lb" data-page="6.849" data-line="5" id="p6.849.5"></span>τε καὶ ψῶραι, καὶ λέπραι, καὶ ἀλφοὶ, καὶ
<span class="lb" data-page="6.849" data-line="6" id="p6.849.6"></span>σκίῤῥοι τούτου τοῦ γένους εἰσὶν, οὐδένα λαθεῖν δυνάμενα.
<span class="lb" data-page="6.849" data-line="7" id="p6.849.7"></span>τὰ δ’ ἐν τῇ τῶν ποιοτήτων αὐτῶν μόνῃ δυσκρασίᾳ
<span class="lb" data-page="6.849" data-line="8" id="p6.849.8"></span>
<span class="milestone ed1page" data-n="201" data-unit="ed1page" id="ed1page.201"></span>συνιστάμενα νοσήματα δυσφωρατότερα, πλὴν εἰ μὴ
<span class="lb" data-page="6.849" data-line="9" id="p6.849.9"></span>μεγάλη ποθ’ ἡ τοῦ μέρους εἰς τὸ παρὰ φύσιν ἐκτροπὴ
<span class="lb" data-page="6.849" data-line="10" id="p6.849.10"></span>γένοιτο. τηνικαῦτα γὰρ ἅπασιν ἤδη γνωρίζεται ῥᾳδίως, ἐπὶ
<span class="lb" data-page="6.849" data-line="11" id="p6.849.11"></span>μὲν ὅλου τοῦ σώματος ὀνομαζομένη πυρετὸς, <span class="milestone ed2page" data-n="6" data-unit="ed2page" id="ed2page.6"></span>ἐπειδὰν
<span class="lb" data-page="6.849" data-line="12" id="p6.849.12"></span>τὸ θερμὸν κρατῇ, καὶ κατὰ τὰ μόρια δ’ ἐναργῶς ἐνίοτε φαινομένη.
<span class="lb" data-page="6.849" data-line="13" id="p6.849.13"></span>καὶ γὰρ καὶ σκέλη τοῖς πλείω περιπατήσασιν ἀήθως,
<span class="lb" data-page="6.849" data-line="14" id="p6.849.14"></span>καὶ χεῖρες, εἴ τις ταύταις πονήσειεν ἐπιπλέον, ἢ ἐρέσσων,
<span class="lb" data-page="6.849" data-line="15" id="p6.849.15"></span>ἢ σκάπτων, ἤ τι τοιοῦτον διαπραττόμενος, ἐναργῶς φαίνονται
<span class="lb" data-page="6.849" data-line="16" id="p6.849.16"></span>θερμότεραι καὶ αὐτοῖς τοῖς κάμνουσι, καὶ τοῖς
<span class="lb" data-page="6.849" data-line="17" id="p6.849.17"></span>ἔξωθεν ἁπτομένοις αὐτῶν. ἐὰν μέντοι τις ὄγκος μέγας
<span class="lb" data-page="6.849" data-line="18" id="p6.849.18"></span>προσγένηται τοῖς μορίοις, ἐπιῤῥυείσης τινὸς οὐσίας αὐτοῖς 
<span class="pb" data-page="6.850" id="p6.850"></span>
<span class="lb" data-page="6.850" data-line="1" id="p6.850.1"></span>θερμῆς, ἐκ τῆς δευτέρας ἔσται διαφορᾶς τῶν νοσημάτων.
<span class="lb" data-page="6.850" data-line="2" id="p6.850.2"></span>ἐκ δὲ τῆς πρώτης ταῦτά τε πάντα τὰ νῦν εἰρημένα καὶ
<span class="lb" data-page="6.850" data-line="3" id="p6.850.3"></span>ἢ καθ’ ἓν ὁτιοῦν μέρος, ἢ τὸ σῶμα τοῦ ζώου σύμπαν,
<span class="lb" data-page="6.850" data-line="4" id="p6.850.4"></span>ἢ ἐξ ἐγκαύσεως ἡλίου, ἢ παρὰ πυρὶ θάλψεως ὑπολειπομένη
<span class="lb" data-page="6.850" data-line="5" id="p6.850.5"></span>συνίσταται διάθεσις, οἷαι καὶ αἱ τυφώδεις καὶ πυρετώδεις
<span class="lb" data-page="6.850" data-line="6" id="p6.850.6"></span>ὀνομαζόμεναι. τοῦ δὲ ἐναντίου τῷ θερμῷ νοσήματος
<span class="lb" data-page="6.850" data-line="7" id="p6.850.7"></span>τοῦ ψυχροῦ περὶ μὲν τοῖς ἄκροις ἐναργῶς ἡ διάθεσις
<span class="lb" data-page="6.850" data-line="8" id="p6.850.8"></span>συνίσταται πολλάκις οὕτως, ὥστε καὶ ἀποπεσεῖν αὐτὰ
<span class="lb" data-page="6.850" data-line="9" id="p6.850.9"></span>νεκρωθέντα, περὶ δὲ τῷ σύμπαντι σώματι, οἵα τοῖς ὁδοιπορήσασιν
<span class="lb" data-page="6.850" data-line="10" id="p6.850.10"></span>ἐν κρύει καρτερῷ γίνεται. πολλοὶ γὰρ τούτων,
<span class="lb" data-page="6.850" data-line="11" id="p6.850.11"></span>οἱ μὲν ἐν αὐταῖς ταῖς ὁδοῖς ἀπέθανον, οἱ δὲ εἰς πανδοχεῖον,
<span class="lb" data-page="6.850" data-line="12" id="p6.850.12"></span>πρὶν ἢ οἴκαδε παραγενέσθαι φθάσαντες, ἡμιθνῆτές
<span class="lb" data-page="6.850" data-line="13" id="p6.850.13"></span>τε καὶ κατεψυγμένοι φαίνονται. γίγνεται δὲ καὶ τοῖς ἀποπληκτικοῖς,
<span class="lb" data-page="6.850" data-line="14" id="p6.850.14"></span>καὶ τοῖς ἐπιληπτικοῖς, καὶ τοῖς τρομώδεσι,
<span class="lb" data-page="6.850" data-line="15" id="p6.850.15"></span>καὶ τοῖς σπασμώδεσιν ἡ τοιαύτη πολλάκις διάθεσις. καὶ
<span class="lb" data-page="6.850" data-line="16" id="p6.850.16"></span>τῶν ὑπὸ κρύους ἐν ὁδοῖς ἀποθανόντων οἱ μὲν ἐμπροσθοτόνοις,
<span class="lb" data-page="6.850" data-line="17" id="p6.850.17"></span>οἱ δὲ ὀπισθοτόνοις, οἱ δὲ τετάνοις, οἱ δὲ ταῖς
<span class="lb" data-page="6.850" data-line="18" id="p6.850.18"></span>καλουμέναις πήξεσιν ἑάλωσαν, οἱ δὲ ἀποπληξίᾳ τι παραπλήσιον
<span class="lb" data-page="6.850" data-line="19" id="p6.850.19"></span>ἔπαθον. ἐν δὴ τοῖς τοιούτοις ἅπασιν, ἐν οἷς ﻿
<span class="pb" data-page="6.851" id="p6.851"></span>
<span class="lb" data-page="6.851" data-line="1" id="p6.851.1"></span>ἐπιγίγνεταί τι σύμπτωμα, περιέλκει τὴν διάνοιαν τῶν πολλῶν
<span class="lb" data-page="6.851" data-line="2" id="p6.851.2"></span>ἐφ’ αὑτὸ, ὡς τὸ μὲν σύμπτωμα νόσημα νομίζεσθαι,
<span class="lb" data-page="6.851" data-line="3" id="p6.851.3"></span>τὸ νόσημα δ’ αὐτὸ τὴν αἰτίαν τοῦ συμπτώματος. ὅσοις
<span class="lb" data-page="6.851" data-line="4" id="p6.851.4"></span>μέντοι τῶν ἐνεργειῶν αἱ βλάβαι νοσήματα νομίζονται, κατὰ
<span class="lb" data-page="6.851" data-line="5" id="p6.851.5"></span>λόγον οὗτοι καὶ τοὺς σπασμοὺς, καὶ τὰς ἀναισθησίας,
<span class="lb" data-page="6.851" data-line="6" id="p6.851.6"></span>καὶ τὰς νάρκας, καὶ τὰ ἄλλα τὰ τοιαῦτα νοσήματα καλοῦσιν.
<span class="lb" data-page="6.851" data-line="7" id="p6.851.7"></span>ἀλλ’ ἡμῖν ἐν ἀρχῇ διῄρηται περὶ τῶν ὀνομάτων,
<span class="lb" data-page="6.851" data-line="8" id="p6.851.8"></span>ὥστε γνωρίζειν ἐπὶ τῶν τοιούτων ἁπάντων, οὐκ ἐν τοῖς
<span class="lb" data-page="6.851" data-line="9" id="p6.851.9"></span>πράγμασιν αὐτοῖς εἶναι τὴν διαφωνίαν, ἀλλὰ ἐν τοῖς ὀνόμασιν.
<span class="lb" data-page="6.851" data-line="10" id="p6.851.10"></span>ἐκείνους μέντοι μέμψαιτ’ ἄν τις μόνους, ὅσοι μὴ
<span class="lb" data-page="6.851" data-line="11" id="p6.851.11"></span>διαφυλάττουσιν ἐν ἅπασι τὴν σφετέραν ὑπόθεσιν, ἀλλ’
<span class="lb" data-page="6.851" data-line="12" id="p6.851.12"></span>οἴονται σοφόν τι πράττειν, καίτοι γε πλημμελοῦντες.
<span class="lb" data-page="6.851" data-line="13" id="p6.851.13"></span>ἔστι γὰρ αὐτῶν ἀκοῦσαι διοριζομένων ἐνίοτε καὶ φασκόντων,
<span class="lb" data-page="6.851" data-line="14" id="p6.851.14"></span>εἰ μὲν ἐπὶ φλεγμονῇ γίγνοιτο σπασμὸς, ἐπιγέννημά τε
<span class="lb" data-page="6.851" data-line="15" id="p6.851.15"></span>καὶ σύμπτωμα εἶναι τῆς φλεγμονῆς αὐτὸν, εἰ δ’ ἐπὶ
<span class="lb" data-page="6.851" data-line="16" id="p6.851.16"></span>δυσκασίᾳ μόνῃ, νόσημα. ταὐτὸ δὴ τοῦτο καὶ ἐπὶ πυρετοῦ
<span class="lb" data-page="6.851" data-line="17" id="p6.851.17"></span>ποιοῦσιν, ἐπειδὰν. μὲν ἐπιγίγνηταί τινος μέρους αἰσθητὴ
<span class="lb" data-page="6.851" data-line="18" id="p6.851.18"></span>διάθεσις, σύμπτωμα νομίζοντες, εἰ δ’ ἄλλως, νόσημά
<span class="lb" data-page="6.851" data-line="19" id="p6.851.19"></span>τε καὶ πάθος προσαγορεύοντες. τούτους μὲν οὖν μεμπτέον, 
<span class="pb" data-page="6.852" id="p6.852"></span>
<span class="lb" data-page="6.852" data-line="1" id="p6.852.1"></span>οὐκ ἀναμένοντας τὸν ἔξωθεν ἔλεγχον, ἀλλ’ αὐτοὺς ἑαυτοῖς
<span class="lb" data-page="6.852" data-line="2" id="p6.852.2"></span>περιπίπτοντας. ὅσοι δ’ ἤτοι τὰς βλάβας τῶν ἐνεργειῶν
<span class="lb" data-page="6.852" data-line="3" id="p6.852.3"></span>ὑποθέμενοι προσαγορεύειν νοσήματα διὰ παντὸς οὕτω
<span class="lb" data-page="6.852" data-line="4" id="p6.852.4"></span>ποιοῦσιν, ἢ καί τι τοιοῦτον ἄλλο παρορῶσιν, ἐν ὀνόμασιν
<span class="lb" data-page="6.852" data-line="5" id="p6.852.5"></span>ἐσφάλθαι χρὴ νομίζειν αὐτοὺς, οὐδὲν δὲ εἰς τὰ πράγματα
<span class="lb" data-page="6.852" data-line="6" id="p6.852.6"></span>πλημμελεῖν. εἴρηται δ’ ἐπὶ πλέον ὑπὲρ ἁπάντων
<span class="lb" data-page="6.852" data-line="7" id="p6.852.7"></span>τῶν ἰατρικῶν ὀνομάτων ἑτέρωθι, καὶ ὅστις ὀρθῶς αὐτοῖς
<span class="lb" data-page="6.852" data-line="8" id="p6.852.8"></span>βούλεται χρῆσθαι, τὴν πραγματείαν ἐκείνην ἀναλεγέσθω.
<span class="lb" data-page="6.852" data-line="9" id="p6.852.9"></span>νῦν δὲ (περὶ γὰρ αὐτῶν τῶν πραγμάτων πρόκειται σκοπεῖσθαι)
<span class="lb" data-page="6.852" data-line="10" id="p6.852.10"></span>τῇ προειρημένῃ συνθήκῃ τῶν ὀνομάτων ἑπόμενοι
<span class="lb" data-page="6.852" data-line="11" id="p6.852.11"></span>τῶν ἐφεξῆς ἐχώμεθα. περὶ μὲν δὴ τῶν χωρὶς ὕλης ἐπιῤῥύτου
<span class="lb" data-page="6.852" data-line="12" id="p6.852.12"></span>θερμῶν καὶ ψυχρῶν διαθέσεων εἴρηται. κατὰ
<span class="lb" data-page="6.852" data-line="13" id="p6.852.13"></span>δὲ τὸν αὐτὸν τρόπον τά θ’ ὑγρὰ καὶ ξηρὰ νοσήματα
<span class="lb" data-page="6.852" data-line="14" id="p6.852.14"></span>γενήσεται, τῆς ὅλης φύσεως ἀλλοιουμένης τῶν σωμάτων,
<span class="lb" data-page="6.852" data-line="15" id="p6.852.15"></span>οὐκ ἔξωθεν οὐσίαν τινὰ εἰς ἑαυτὰ δεχομένων. αἱ μὲν οὖν
<span class="lb" data-page="6.852" data-line="16" id="p6.852.16"></span>μικραὶ παραλλαγαὶ δυσφώρατοι, τὰς μεγάλας δ’ ἔστιν
<span class="lb" data-page="6.852" data-line="17" id="p6.852.17"></span>ἐναργῶς ἰδεῖν ἐπὶ τῶν νεκρουμένων <span class="milestone ed2page" data-n="7" data-unit="ed2page" id="ed2page.7"></span>μάλιστα μορίων.
<span class="lb" data-page="6.852" data-line="18" id="p6.852.18"></span>ἔνια μὲν γὰρ αὐτῶν οἷον τεταριχευμένα φαίνεται καὶ 
<span class="pb" data-page="6.853" id="p6.853"></span>
<span class="lb" data-page="6.853" data-line="1" id="p6.853.1"></span>πάνυ ξηρὰ, καὶ τοῦτο μὲν σπανιώτερον· ἔνια δὲ οὕτω
<span class="lb" data-page="6.853" data-line="2" id="p6.853.2"></span>βρυώδη τε καὶ πλαδαρὰ καὶ θεωμένοις φαίνεται καὶ
<span class="lb" data-page="6.853" data-line="3" id="p6.853.3"></span>ἁπτομένοις, ὥστ’, εἰ καὶ μόρια αὐτῶν ἐθέλοις μεταχειρίσασθαι,
<span class="lb" data-page="6.853" data-line="4" id="p6.853.4"></span>διαῤῥεῖ παραχρῆμα, καὶ τῶν δακτύλων ἐκπίπτει
<span class="lb" data-page="6.853" data-line="5" id="p6.853.5"></span>καθάπερ ὕδωρ. οὕτω καὶ τῶν ὀστῶν τῶν σαπρῶν τὰ
<span class="lb" data-page="6.853" data-line="6" id="p6.853.6"></span>μὲν οἷον ψάμμος φαίνεται, τοῖς ὑπὸ χρόνου διεφθαρμένοις
<span class="lb" data-page="6.853" data-line="7" id="p6.853.7"></span>ξύλοις ἐοικότα, τὰ δὲ οἷον βρυώδη, ὧν ἡ τῆς
<span class="lb" data-page="6.853" data-line="8" id="p6.853.8"></span>δυσκρασίας ἀμετρία, δι’ ὑγρότητα ἢ ξηρότητα γενομένη,
<span class="lb" data-page="6.853" data-line="9" id="p6.853.9"></span>τὸ σύμπαν ὀστοῦν ἐνέκρωσεν. αἱ δ’ ἄλλαι πᾶσαι δυσκρασίαι
<span class="lb" data-page="6.853" data-line="10" id="p6.853.10"></span>τῶν μορίων αἱ βραχεῖαι, λανθάνουσαι τοὺς πολλοὺς,
<span class="lb" data-page="6.853" data-line="11" id="p6.853.11"></span>ἀτονίαι πρὸς αὐτῶν ὀνομάζονται. φλεγμονῆς μὲν γὰρ
<span class="lb" data-page="6.853" data-line="12" id="p6.853.12"></span>ἢ ἕλκους ἤ τινος ἄλλου τοιούτου κατὰ τὴν κοιλίαν
<span class="lb" data-page="6.853" data-line="13" id="p6.853.13"></span>ὑπάρχοντος, οὐδεμίαν ἑτέραν ἐπιζητοῦσι τοῦ μὴ πέττειν
<span class="lb" data-page="6.853" data-line="14" id="p6.853.14"></span>αἰτίαν. εἰ δὲ μηδὲν εἴη τῶν τοιούτων, ἀτονίαν
<span class="lb" data-page="6.853" data-line="15" id="p6.853.15"></span>εἶναι φασὶ τῆς κοιλίας, ὥσπερ ἕτερόν τι λέγοντες αὐτοῦ
<span class="lb" data-page="6.853" data-line="16" id="p6.853.16"></span>τοῦ φανερῶς γιγνομένου, τοῦ μὴ πέττεσθαι καλῶς τὰ
<span class="lb" data-page="6.853" data-line="17" id="p6.853.17"></span>σιτία. τί γὰρ ἄλλο τὴν ἀτονίαν αὐτοὺς λέγειν ἄν τις
<span class="lb" data-page="6.853" data-line="18" id="p6.853.18"></span>ὑπολάβοι πλὴν τῆς κατὰ τὴν ἐνέργειαν ἀῤῥωστίας; 
<span class="pb" data-page="6.854" id="p6.854"></span>
<span class="lb" data-page="6.854" data-line="1" id="p6.854.1"></span>ἀλλ’ οὐ τοῦτ’ ἔστι τὸ ζητούμενον, ἀλλὰ τίς ἡ ταύτης
<span class="lb" data-page="6.854" data-line="2" id="p6.854.2"></span>τῆς ἀτονίας αἰτία. διὰ τί γὰρ ἀῤῥωστεῖ περὶ τὸ ἴδιον
<span class="lb" data-page="6.854" data-line="3" id="p6.854.3"></span>ἔργον ἡ γαστὴρ, μήτε φλεγμαίνουσα, μήτε σκιῤῥουμένη,
<span class="lb" data-page="6.854" data-line="4" id="p6.854.4"></span>μήθ’ ἡλκωμένη, μήτ’ ἄλλο μηδὲν ἔχουσα τοιοῦτον; οὐ
<span class="lb" data-page="6.854" data-line="5" id="p6.854.5"></span>γὰρ δή γε χωρὶς αἰτίας τινὸς ἐστέρηται τοῦ πέττειν καλῶς.
<span class="lb" data-page="6.854" data-line="6" id="p6.854.6"></span>πάντως οὖν ἢ πόρων ἀμετρίαν ἢ δυσκρασίαν αἰτιατέον·
<span class="lb" data-page="6.854" data-line="7" id="p6.854.7"></span>ᾧ καὶ δῆλον, ὡς οὐδὲν τῶν πράτων νοσημάτων,
<span class="lb" data-page="6.854" data-line="8" id="p6.854.8"></span>ὅσα τῶν ὁμοιομερῶν ἐστιν αὐτῶν ἴδια, λογικῶς θεραπεῦσαι
<span class="lb" data-page="6.854" data-line="9" id="p6.854.9"></span>δυνήσονται χωρὶς τοῦ περὶ τῶν πρώτων τι ἐπεσκέφθαι
<span class="lb" data-page="6.854" data-line="10" id="p6.854.10"></span>στοιχείων. ἀλλὰ πρὸς μὲν τούτους ἐν ἑτέροις εἴρηται
<span class="lb" data-page="6.854" data-line="11" id="p6.854.11"></span>τὰ εἰκότα· τὸ δέ γε νῦν εἶναι χρὴ γινώσκειν, ὡς
<span class="lb" data-page="6.854" data-line="12" id="p6.854.12"></span>καὶ γαστρὸς ἀτονίαν, καὶ φλεβὸς, καὶ ἀρτηρίας, καὶ μυὸς,
<span class="lb" data-page="6.854" data-line="13" id="p6.854.13"></span>καὶ παντὸς ἁπλῶς ὀργάνου ζωτικοῦ τε καὶ ψυχικοῦ ἢ διά
<span class="lb" data-page="6.854" data-line="14" id="p6.854.14"></span>τινα πόρων ἀμετρίαν ἢ δυσκρασίαν ἀναγκαῖον ὁμολογεῖν
<span class="lb" data-page="6.854" data-line="15" id="p6.854.15"></span>γίγνεσθαι. πῶς δὲ χρὴ τὰς τοιαύτας αὐτῶν διαθέσεις γνωρίζειν,
<span class="lb" data-page="6.854" data-line="16" id="p6.854.16"></span>οὐ τοῦ νῦν ἐνεστῶτός ἐστι λόγου· πρόκειται γὰρ
<span class="lb" data-page="6.854" data-line="17" id="p6.854.17"></span>οὐ διαγνώσεις εἰπεῖν, ἀλλ’ αὐτὰ τὰ πρῶτα καταριθμήσασθαι 
<span class="pb" data-page="6.855" id="p6.855"></span>
<span class="lb" data-page="6.855" data-line="1" id="p6.855.1"></span>νοσήματα. καὶ μοι δοκεῖ τὸ μὲν τῶν ὁμοιομερῶν εἰρῆσθαι
<span class="lb" data-page="6.855" data-line="2" id="p6.855.2"></span>πάντα. 
</p>
</section>
<section id="s6" title="Chapter 6">
<p>
<span class="lb" data-page="6.855" data-line="3" id="p6.855.3"></span>Λέγειν δὲ ἑπόμενον ἂν εἴη τὰ τῶν ὀργανικῶν.
<span class="lb" data-page="6.855" data-line="4" id="p6.855.4"></span>ἐν τούτοις οὖν ὅτι μὲν ἕν τι πάντως ἐστὶ μόριον
<span class="lb" data-page="6.855" data-line="5" id="p6.855.5"></span>αἴτιον τῆς ἐνεργείας, τὰ δ’ ἄλλα πάντα χρείαν τινὰ
<span class="lb" data-page="6.855" data-line="6" id="p6.855.6"></span>τούτῳ παρέξοντα γέγονεν, ἑτέρωθι δέδεικται. βλαβήσεται
<span class="lb" data-page="6.855" data-line="7" id="p6.855.7"></span>δὲ ἡ ἐνέργεια τοῦ παντὸς ὀργάνου μάλιστα μὲν καὶ πρώτως
<span class="lb" data-page="6.855" data-line="8" id="p6.855.8"></span>αὐτοῦ τοῦ τῆς ἐνεργείας αἰτίου σώματος νοσήσαντος,
<span class="lb" data-page="6.855" data-line="9" id="p6.855.9"></span>ἤδη δὲ καὶ τῶν ἄλλων ἁπάντων αἱ μείζους διαθέσεις ἐμποδίζουσι
<span class="lb" data-page="6.855" data-line="10" id="p6.855.10"></span>τὴν ἐνέργειαν. ὅσαι μὲν οὖν οὐ καθ’ ἑαυτὰς,
<span class="lb" data-page="6.855" data-line="11" id="p6.855.11"></span>ἀλλὰ τῷ βλάπτειν δὴ τὸ πρῶτον αὐτῆς ὄργανον ἐμποδίζουσιν,
<span class="lb" data-page="6.855" data-line="12" id="p6.855.12"></span>αἰτίαι νοσημάτων εἰσὶν, οὐκ αὐταὶ νοσήματα
<span class="lb" data-page="6.855" data-line="13" id="p6.855.13"></span>εἰσίν. χωρὶς δὲ τοῦ βλάπτειν τι τὸ πρῶτον τῆς ἐνεργείας
<span class="lb" data-page="6.855" data-line="14" id="p6.855.14"></span>μόριον εἰ τὴν ἐνέργειαν ἐμποδίζειν δύναιντο, νοσήματα
<span class="lb" data-page="6.855" data-line="15" id="p6.855.15"></span>ἤδη τὰς τοιαύτας διαθέσεις κλητέον. ἔσονται δὲ, ὡς
<span class="lb" data-page="6.855" data-line="16" id="p6.855.16"></span>ἐλέγομεν, ἤτοι τῆς κατὰ φύσιν ὑπηλλαγμένης διαπλάσεως,
<span class="lb" data-page="6.855" data-line="17" id="p6.855.17"></span>ἢ μὴ σωζομένου τοῦ δέοντος ἀριθμοῦ τῶν μορίων, ﻿
<span class="pb" data-page="6.856" id="p6.856"></span>
<span class="lb" data-page="6.856" data-line="1" id="p6.856.1"></span>
<span class="milestone ed2page" data-n="8" data-unit="ed2page" id="ed2page.8"></span>ἢ τὸ μὴ προσῆκον ἑκάστου φυλάττοντος μέγεθος
<span class="lb" data-page="6.856" data-line="2" id="p6.856.2"></span>
<span class="milestone ed1page" data-n="202" data-unit="ed1page" id="ed1page.202"></span>ἢ ὡς οὐ χρὴ συγκειμένων αὐτῶν. ἐπειδὴ γὰρ ἀπεδείχθη
<span class="lb" data-page="6.856" data-line="3" id="p6.856.3"></span>μηδὲν τούτων εἰκῆ γεγονέναι πρὸς τῆς φύσεως,
<span class="lb" data-page="6.856" data-line="4" id="p6.856.4"></span>ἀλλὰ πάνθ’ ἕνεκα τοῦ βέλτιον ἢ ἀσφαλέστερον ἐνεργεῖν τὸ
<span class="lb" data-page="6.856" data-line="5" id="p6.856.5"></span>σύμπαν ὄργανον, ἀνάγκη πᾶσα καὶ τὰς βλάβας αὐτῶν,
<span class="lb" data-page="6.856" data-line="6" id="p6.856.6"></span>ὅσαι μὲν ἤτοι κωλύουσιν ὅλως ἐνεργεῖν ἢ ἐμποδίζουσιν
<span class="lb" data-page="6.856" data-line="7" id="p6.856.7"></span>αὐτὰ, νοσήματα νομίζεσθαι, τὰς δ’ εἰς τὴν βλάβην τοῦ
<span class="lb" data-page="6.856" data-line="8" id="p6.856.8"></span>πρώτου τῆς ἐνεργείας μορίου διαφερούσας αἰτίας νοσημάτων,
<span class="lb" data-page="6.856" data-line="9" id="p6.856.9"></span>ὡς ἀρτίως εἵρηται, προσαγορεύεσθαι. 
</p>
</section>
<section id="s7" title="Chapter 7">
<p>
<span class="lb" data-page="6.856" data-line="10" id="p6.856.10"></span>Διὰ τοῦτ’ οὖν οἵ τε βλαισοὶ καὶ ῥαιβοὶ
<span class="lb" data-page="6.856" data-line="11" id="p6.856.11"></span>καὶ οἱ λείας ἔχοντες τὰς βάσεις χεῖρον ἐνεργοῦσι τοῖς σκέλεσιν
<span class="lb" data-page="6.856" data-line="12" id="p6.856.12"></span>ἁμαρτίᾳ τοῦ προσήκοντος σχήματος. οὕτω δὲ καὶ
<span class="lb" data-page="6.856" data-line="13" id="p6.856.13"></span>ὅσοι κάταγμα σχόντες οὐκ ὀρθῶς διεπλάσθησαν, οὐδ’
<span class="lb" data-page="6.856" data-line="14" id="p6.856.14"></span>αὐτοὶ καλῶς ἐνεργοῦσι τῷ κώλῳ. κακῶς δὲ καὶ ὅσοι διὰ
<span class="lb" data-page="6.856" data-line="15" id="p6.856.15"></span>μέγεθος ἀρθρίτιδος ἐξεστράφησαν, ἢ, τῶν ὀφρύων περιθραυσθεισῶν
<span class="lb" data-page="6.856" data-line="16" id="p6.856.16"></span>τῶν κατὰ τὰς διαρθρώσεις, ἑτοίμως ὑπερβαῖνον
<span class="lb" data-page="6.856" data-line="17" id="p6.856.17"></span>καὶ ἐκπῖπτον ἔσχον τὸ ἄρθρον, ἢ, πώρου κατ’ 
<span class="pb" data-page="6.857" id="p6.857"></span>
<span class="lb" data-page="6.857" data-line="1" id="p6.857.1"></span>αὐτὸ πλείονος ἐπιτραφέντος ἐν ταῖς τοιαύταις διαθέσεσι,
<span class="lb" data-page="6.857" data-line="2" id="p6.857.2"></span>δυσκίνητον ὑπὸ στενοχωρίας τὴν ὅλην ἔσχον διάρθρωσιν.
<span class="lb" data-page="6.857" data-line="3" id="p6.857.3"></span>αὗται μὲν οὖν ἐπίκτητοι κακίαι σχημάτων. σύμφυτοι δὲ
<span class="lb" data-page="6.857" data-line="4" id="p6.857.4"></span>κυουμένων ἔτι κατὰ τὴν πρώτην διάπλασιν ἐμποδισθεῖσαν
<span class="lb" data-page="6.857" data-line="5" id="p6.857.5"></span>ἐν ἅπαντι μορίῳ τοῦ σώματος γίγνονται, νοσῶδες
<span class="lb" data-page="6.857" data-line="6" id="p6.857.6"></span>ἐκείνῳ τῷ μορίῳ τὸ ζῶον ἐργαζόμεναι. χρὴ γὰρ καὶ τὸ
<span class="lb" data-page="6.857" data-line="7" id="p6.857.7"></span>τῆς καρδίας σχῆμα, καὶ τὸ τοῦ πνεύμονος, καὶ τὸ τῆς
<span class="lb" data-page="6.857" data-line="8" id="p6.857.8"></span>γαστρὸς, ἐγκεφάλου τε καὶ γλώσσης, καὶ σπληνὸς, καὶ νεφρῶν,
<span class="lb" data-page="6.857" data-line="9" id="p6.857.9"></span>καὶ τῶν ἄλλων ἁπάντων φυλάττεσθαι· γενομένης
<span class="lb" data-page="6.857" data-line="10" id="p6.857.10"></span>γάρ τινος βλάβης ἀμφ’ αὐτὰ, χεῖρον ἀνάγκη καὶ τὸ οἰκεῖον
<span class="lb" data-page="6.857" data-line="11" id="p6.857.11"></span>ἔργον ἀποτελεῖσθαι τοῦ σύμπαντος ὀργάνου. καὶ
<span class="lb" data-page="6.857" data-line="12" id="p6.857.12"></span>μὴν καὶ τὸ τῶν κοιλοτήτων ἁπασῶν τῶν κατὰ τὰ μόρια
<span class="lb" data-page="6.857" data-line="13" id="p6.857.13"></span>μέγεθός τε καὶ πλῆθος εἰ μὴ φυλάττοιτο, βλάπτοιτο ἂν
<span class="lb" data-page="6.857" data-line="14" id="p6.857.14"></span>ἐξ ἀνάγκης καὶ διὰ ταῦθ’ ἡ ἐνέργεια. πολλὰ δὲ τὰ τοιαῦτα
<span class="lb" data-page="6.857" data-line="15" id="p6.857.15"></span>νοσήματα, τὰ μὲν συμφύσει τινὶ, τὰ δὲ ἐμφράξει
<span class="lb" data-page="6.857" data-line="16" id="p6.857.16"></span>γλίσχρων ὑγρῶν καὶ παχέων συνιστάμενα, τὰ δ’ αὖ αὐαινομένων
<span class="lb" data-page="6.857" data-line="17" id="p6.857.17"></span>τῶν σωμάτων, ἢ στενοχωρουμένων ὑπό τινος τῶν
<span class="lb" data-page="6.857" data-line="18" id="p6.857.18"></span>περικειμένων, ἐμπίπτοντος αὐτοῖς καὶ θλίβοντος. ἐνίοτε 
<span class="pb" data-page="6.858" id="p6.858"></span>
<span class="lb" data-page="6.858" data-line="1" id="p6.858.1"></span>δὲ καὶ αὐτῶν τῶν τοὺς τοιούτους πόρους ἐχόντων σωμάτων
<span class="lb" data-page="6.858" data-line="2" id="p6.858.2"></span>ἡ οὐσία σκιῤῥουμένη τε καὶ φλεγμαίνουσα, καὶ σφακελίζουσα,
<span class="lb" data-page="6.858" data-line="3" id="p6.858.3"></span>καὶ διαπυϊσκομένη, καὶ οἰδισκομένη, καὶ ἄλλως
<span class="lb" data-page="6.858" data-line="4" id="p6.858.4"></span>ὁπωσοῦν ἐπίκτητον μέγεθος προσλαμβάνουσα, κᾄπειτα τὸν
<span class="lb" data-page="6.858" data-line="5" id="p6.858.5"></span>ὄγκον εἰς τὰς ἐντὸς ἀποχέουσα κοιλότητας, ἐμφράττει τοὺς
<span class="lb" data-page="6.858" data-line="6" id="p6.858.6"></span>πόρους, ἑτέρους ὄντας τούτους ἐκείνων τῶν πόρων, ὧν
<span class="lb" data-page="6.858" data-line="7" id="p6.858.7"></span>οἱ τῆς προτέρας αἱρέσεως ἡγεμόνες ὑπετίθεντο κατὰ τὴν
<span class="lb" data-page="6.858" data-line="8" id="p6.858.8"></span>τῶν πρώτων καὶ ἀπαθῶν στοιχείων σύνοδον γίνεσθαι.
<span class="lb" data-page="6.858" data-line="9" id="p6.858.9"></span>τοὺς γὰρ τῶν ἐντέρων, καὶ φλεβῶν, καὶ ἀρτηριῶν, καὶ
<span class="lb" data-page="6.858" data-line="10" id="p6.858.10"></span>πάντων τῶν τοιούτων ὀργάνων πόρους, τούτους δὴ τοὺς
<span class="lb" data-page="6.858" data-line="11" id="p6.858.11"></span>μεγάλους τε καὶ σαφεῖς ἅπαντες ἐναργῶς ὁρῶμεν. εἰ δὲ
<span class="lb" data-page="6.858" data-line="12" id="p6.858.12"></span>καὶ διαλανθάνοι ποτὲ τὴν αἴσθησιν ὑπὸ σμικρότητος ὁ
<span class="lb" data-page="6.858" data-line="13" id="p6.858.13"></span>τοιοῦτος πόρος, οὐδ’ οὗτος ἐκ ταὐτοῦ γένους ἐστὶν
<span class="lb" data-page="6.858" data-line="14" id="p6.858.14"></span>ἐκείνοις τοῖς πόροις, οὓς ἡ προτέρα τῶν αἱρέσεων ὑπετίθετο.
<span class="lb" data-page="6.858" data-line="15" id="p6.858.15"></span>κατὰ δὴ τὰς τοιαύτας ἁπάσας διαθέσεις, ἐν αἷς,
<span class="lb" data-page="6.858" data-line="16" id="p6.858.16"></span>τῶν σωμάτων αὐτῶν εἰς ὄγκον τινὰ ἀρθέντων, ἀποκλείεσθαί
<span class="lb" data-page="6.858" data-line="17" id="p6.858.17"></span>τε καὶ στενοχωρεῖσθαι τοὺς πόρους συμβαίνει, ποτὲ
<span class="lb" data-page="6.858" data-line="18" id="p6.858.18"></span>μὲν ἓν ἔσται νόσημα μόνον, ἡ ἔμφραξις ἡ τὴν ἐνέργειαν
<span class="lb" data-page="6.858" data-line="19" id="p6.858.19"></span>βλάπτουσα, ποτὲ δὲ καὶ τοῦτο μὲν, ἀλλὰ καὶ ἡ τῶν 
<span class="pb" data-page="6.859" id="p6.859"></span>
<span class="lb" data-page="6.859" data-line="1" id="p6.859.1"></span>σωμάτων διάθεσις ἡ τὴν ἔμφραξιν ἐργασαμένη. <span class="milestone ed2page" data-n="9" data-unit="ed2page" id="ed2page.9"></span>μηδεμίαν
<span class="lb" data-page="6.859" data-line="2" id="p6.859.2"></span>οὖν ἔχοντος ἰδίαν ἐνέργειαν τοῦ τὸν ὄγκον κεκτημένου
<span class="lb" data-page="6.859" data-line="3" id="p6.859.3"></span>σώματος, ἓν μὲν τὸ νόσημα ἔσται τὸ κατὰ τὴν ἔμφραξιν,
<span class="lb" data-page="6.859" data-line="4" id="p6.859.4"></span>αἰτία δὲ αὐτοῦ καὶ οὐκ ἔτι νόσημά ἐστιν ἡ τοῦ
<span class="lb" data-page="6.859" data-line="5" id="p6.859.5"></span>τὸν ὄγκον ἔχοντος σώματος διάθεσις. εἰ μὲν γὰρ ὁ χιτὼν
<span class="lb" data-page="6.859" data-line="6" id="p6.859.6"></span>τῆς ἐν τοῖς σιμοῖς τοῦ ἥπατος, εἰ τύχοι, φλεβὸς ὁτιοῦν
<span class="lb" data-page="6.859" data-line="7" id="p6.859.7"></span>τοιοῦτον παθὼν ἐστεγνώθη τὸν πόρον, ἐξ οὗ μεταλαμβάνει
<span class="lb" data-page="6.859" data-line="8" id="p6.859.8"></span>τὸ αἷμα τὰ ἐν τοῖς κυρτοῖς τοῦ ἥπατος ἀγγεῖα, δύο
<span class="lb" data-page="6.859" data-line="9" id="p6.859.9"></span>ἂν οὕτως εἴη νοσήματα, τό τε τῆς φλεβὸς αὐτῆς, ἣ πέπονθε,
<span class="lb" data-page="6.859" data-line="10" id="p6.859.10"></span>καὶ ἡ κατὰ τὸν πόρον ἔμφραξις. ἐμποδίζει γοῦν
<span class="lb" data-page="6.859" data-line="11" id="p6.859.11"></span>ἡ μὲν τῆς φλεβὸς διάθεσις αἵματος χρηστοῦ γένεσιν, ἡ δὲ
<span class="lb" data-page="6.859" data-line="12" id="p6.859.12"></span>ἔμφραξις ἀνάδοσιν· ἐνέργεια δ’ ἑκατέρου τούτων ἀναγκαία
<span class="lb" data-page="6.859" data-line="13" id="p6.859.13"></span>τῷ ζώῳ. δῆλον γὰρ, ὡς αἱ διαθέσεις αἱ βλάπτουσαι τὰς
<span class="lb" data-page="6.859" data-line="14" id="p6.859.14"></span>ἐνεργείας πρώτως αὗται λέγοιντ’ ἂν εἶναι νοσήματα. τῆς
<span class="lb" data-page="6.859" data-line="15" id="p6.859.15"></span>μέντοι φλεβὸς αὐτῆς μηδὲν πεπονθυίας, εἰ διὰ γλίσχρους
<span class="lb" data-page="6.859" data-line="16" id="p6.859.16"></span>τινὰς ἢ παχεῖς χυμοὺς σφηνωθέντας ἐν τοῖς πόροις ἡ ἀνάδοσις
<span class="lb" data-page="6.859" data-line="17" id="p6.859.17"></span>βλάπτοιτο, μόνον ἂν τοῦτ’ εἴη νόσημα κατὰ τὸ
<span class="lb" data-page="6.859" data-line="18" id="p6.859.18"></span>σπλάγχνον ἡ ἔμφραξις. οὕτω δὲ καὶ κατὰ τὸ ἔντερον εἰ μὲν
<span class="lb" data-page="6.859" data-line="19" id="p6.859.19"></span>ἔμφραξις εἴη μόνον, ἓν ἔσται καὶ τὸ νόσημα· φλεγμαίνοντος 
<span class="pb" data-page="6.860" id="p6.860"></span>
<span class="lb" data-page="6.860" data-line="1" id="p6.860.1"></span>δὲ αὐτοῦ καὶ διὰ τοῦτο ἀποκλείοντος τὴν ἐντὸς εὐρυχωρίαν
<span class="lb" data-page="6.860" data-line="2" id="p6.860.2"></span>καὶ κωλύοντος ἰέναι κάτω τὰ περιττώματα, δύο ἂν
<span class="lb" data-page="6.860" data-line="3" id="p6.860.3"></span>εἴη καὶ τὰ νοσήματα. πολλάκις μὲν γὰρ ὑπὸ νοσήματος
<span class="lb" data-page="6.860" data-line="4" id="p6.860.4"></span>γίγνεται νόσημα, καθάπερ ἐπί τε τῶν προειρημένων ἔχει,
<span class="lb" data-page="6.860" data-line="5" id="p6.860.5"></span>κᾀπειδὰν ἐπὶ φλεγμοναῖς, ἢ ἐρυσιπέλασιν, ἢ ἕρπησιν, ἢ
<span class="lb" data-page="6.860" data-line="6" id="p6.860.6"></span>ἄνθραξιν, ἤ τινι τοιούτῳ ἐπιγένηται πυρετός. ἐνίοτε δὲ
<span class="lb" data-page="6.860" data-line="7" id="p6.860.7"></span>τὸ μὲν ἀποτελούμενον ἐνεργείας ἐστὶ βλάβη, καὶ χρὴ καλεῖν
<span class="lb" data-page="6.860" data-line="8" id="p6.860.8"></span>αὐτὸ πάθημά τε καὶ σύμπτωμα, τὸ δ’ αἴτιον αὐτοῦ
<span class="lb" data-page="6.860" data-line="9" id="p6.860.9"></span>δηλονότι νόσημα, καθάπερ ἡ μὲν ἔμφραξις τοῦ μηκέτι
<span class="lb" data-page="6.860" data-line="10" id="p6.860.10"></span>ἀναδίδοσθαι τὴν τροφὴν, ἡ κατάψυξις δὲ τῆς δυσαισθησίας
<span class="lb" data-page="6.860" data-line="11" id="p6.860.11"></span>αἴτιον ὑπάρχει, νόσημα οὖσα συμπτώματος. ὅταν
<span class="lb" data-page="6.860" data-line="12" id="p6.860.12"></span>δ’ αὐτὴ μὲν ἡ διάθεσις ἐνέργειαν βλάπτῃ πρώτως, τὸ δ’
<span class="lb" data-page="6.860" data-line="13" id="p6.860.13"></span>αἴτιον αὐτῆς μὴ βλάπτῃ πρώτως, τὴν μὲν διάθεσιν νόσημα,
<span class="lb" data-page="6.860" data-line="14" id="p6.860.14"></span>τὸ δ’ ἐργαζόμενον αὐτὴν αἰτίαν ὀνομάζειν χρὴ νοσήματος,
<span class="lb" data-page="6.860" data-line="15" id="p6.860.15"></span>ὥσπερ ἐπί τε τῶν γλίσχρων ἔχει χυμῶν καὶ τῆς
<span class="lb" data-page="6.860" data-line="16" id="p6.860.16"></span>ἐμφράξεως· αὐτὴ μὲν γὰρ ἡ ἔμφραξις τὸ νόσημά ἐστιν,
<span class="lb" data-page="6.860" data-line="17" id="p6.860.17"></span>οἱ χυμοὶ δὲ αἴτιοι τοῦ νοσήματος. ἅπαντ’ οὖν ὅσα περὶ
<span class="lb" data-page="6.860" data-line="18" id="p6.860.18"></span>τὰς κοιλότητας γίνεται νοσήματα, ποτὲ μὲν ἐμφραττομένων, ﻿
<span class="pb" data-page="6.861" id="p6.861"></span>
<span class="lb" data-page="6.861" data-line="1" id="p6.861.1"></span>ποτὲ δὲ ἀμέτρως εὐρυνομένων, ὑπὸ τὸ τῆς διαπλάσεως
<span class="lb" data-page="6.861" data-line="2" id="p6.861.2"></span>τοῦ μέρους ἀναχθήσεται γένος· ἐμποδίζεται γάρ πως ἐν
<span class="lb" data-page="6.861" data-line="3" id="p6.861.3"></span>τούτοις ἅπασιν ἡ φυσικὴ διάπλασις. ἀλλὰ μὲν δὴ καὶ
<span class="lb" data-page="6.861" data-line="4" id="p6.861.4"></span>λειότης καὶ τραχύτης οὐδ’ αὗται ματαίως ὑπὸ τῆς φύσεως
<span class="lb" data-page="6.861" data-line="5" id="p6.861.5"></span>ἐγένοντο διαπλαττούσης τὰ μόρια. συστήσεται γοῦν
<span class="lb" data-page="6.861" data-line="6" id="p6.861.6"></span>κᾀνταῦθα νοσήματα κατὰ πάντα τὰ μόρια, τοῦ μὲν φύσει
<span class="lb" data-page="6.861" data-line="7" id="p6.861.7"></span>λείου τραχυνθέντος, τοῦ δ’ αὖ τραχέος λείου γενομένου.
<span class="lb" data-page="6.861" data-line="8" id="p6.861.8"></span>φανερώτατα δ’ αὐτῶν τοῖς ἰατροῖς ἐστι τά τ’ ἐν τοῖς ὀστοῖς
<span class="lb" data-page="6.861" data-line="9" id="p6.861.9"></span>γινόμενα τραχυνομένοις τε καὶ λειαινομένοις, αἵ τε τῆς φάρυγγος
<span class="lb" data-page="6.861" data-line="10" id="p6.861.10"></span>τραχύτητες ἐργαζόμεναι βῆχας. χρὴ δὲ κᾀνταῦθα
<span class="lb" data-page="6.861" data-line="11" id="p6.861.11"></span>γινώσκειν, ὡς ἐνίοτε τὸ σχῆμα τοῦ μορίου βλαβὲν ἐκάκωσεν
<span class="lb" data-page="6.861" data-line="12" id="p6.861.12"></span>ἅμα ἑαυτῷ τινα πόρον, οἷόν τι κᾀπὶ τῆς ῥινὸς φαίνεται
<span class="lb" data-page="6.861" data-line="13" id="p6.861.13"></span>γιγνόμενον, ἐπειδὰν ὑπὸ πληγῆς βιαίου ποτὲ σιμωθεῖσα
<span class="lb" data-page="6.861" data-line="14" id="p6.861.14"></span>στεγνωθῇ τὸν ἐντὸς πόρον εἰς τοσοῦτον, ὡς ἤτοι
<span class="lb" data-page="6.861" data-line="15" id="p6.861.15"></span>μηδ’ ὅλως ἢ μόγις ἀναπνεῖν δι’ αὐτοῦ. δῆλον οὖν, ὡς ἐν
<span class="lb" data-page="6.861" data-line="16" id="p6.861.16"></span>ταῖς τοιαύταις διαθέσεσιν ἡ μὲν στενοχωρία τοῦ πόρου
<span class="lb" data-page="6.861" data-line="17" id="p6.861.17"></span>τὸ νόσημά ἐστι, (πρώτως γὰρ αὕτη τὴν τῆς ἀναπνοῆς
<span class="lb" data-page="6.861" data-line="18" id="p6.861.18"></span>ἐνέργειαν ἐμποδίζει,) προηγουμένη δ’ αὐτῆς αἰτία τῆς ῥινὸς
<span class="lb" data-page="6.861" data-line="19" id="p6.861.19"></span>ἡ σιμότης, βλάβη τοῦ κατὰ φύσιν ἐν αὐτῇ σχήματος 
<span class="pb" data-page="6.862" id="p6.862"></span>
<span class="lb" data-page="6.862" data-line="1" id="p6.862.1"></span>ὑπάρχουσα. κατὰ μὲν δὴ τὸ τῆς διαπλάσεως γένος τὸ
<span class="lb" data-page="6.862" data-line="2" id="p6.862.2"></span>ἐξιστάμενον τοῦ κατὰ φύσιν εἰς τοσοῦτον, ὡς ἐνέργειαν
<span class="lb" data-page="6.862" data-line="3" id="p6.862.3"></span>ἤδη βλάπτειν, αἱ προειρημέναι διαφοραὶ τῶν νοσημάτων
<span class="lb" data-page="6.862" data-line="4" id="p6.862.4"></span>γενήσονται. 
</p>
</section>
<section id="s8" title="Chapter 8">
<p>
<span class="lb" data-page="6.862" data-line="5" id="p6.862.5"></span>
<span class="milestone ed2page" data-n="10" data-unit="ed2page" id="ed2page.10"></span>Κατὰ δὲ τὸν ἀριθμὸν τῶν ἁπλῶν
<span class="lb" data-page="6.862" data-line="6" id="p6.862.6"></span>μορίων, ἐξ ὧν ἕκαστον τῶν ὀργάνων συνίσταται, διτταὶ
<span class="lb" data-page="6.862" data-line="7" id="p6.862.7"></span>μὲν αἱ πρῶται διαφοραὶ τῶν νοσημάτων γενήσονται, ἢ ἐλλείποντός
<span class="lb" data-page="6.862" data-line="8" id="p6.862.8"></span>τινος μέρους, ἢ περιττεύοντος· ἐν ἑκατέρᾳ δ’ αὐτῶν
<span class="lb" data-page="6.862" data-line="9" id="p6.862.9"></span>ἕτεραι. τῶν μὲν γὰρ περιττευόντων τὰ μὲν ἐκ τοῦ γένους
<span class="lb" data-page="6.862" data-line="10" id="p6.862.10"></span>ἐστὶ τῶν κατὰ φύσιν, ὡς εἰ καί τῳ <span class="milestone ed1page" data-n="203" data-unit="ed1page" id="ed1page.203"></span>γένοιτο ἕκτος δάκτυλος,
<span class="lb" data-page="6.862" data-line="11" id="p6.862.11"></span>ἢ ἐν ὀφθαλμῷ πτερύγιον, ἢ ἐν ῥινὶ βλάστημα σαρκὸς,
<span class="lb" data-page="6.862" data-line="12" id="p6.862.12"></span>ἢ κατ’ ἄλλον τινὰ πόρον ὁτιοῦν τοιοῦτον ἕτερον. ἔσται δὴ
<span class="lb" data-page="6.862" data-line="13" id="p6.862.13"></span>καὶ τούτων αὐτῶν τὰ μὲν νοσήματα, καθάπερ τὸ πτερύγιον,
<span class="lb" data-page="6.862" data-line="14" id="p6.862.14"></span>(ἐμποδίζει γὰρ, ὅταν ἱκανῶς αὐξηθῇ, τὴν ὄψιν, ἐπισκοτοῦν
<span class="lb" data-page="6.862" data-line="15" id="p6.862.15"></span>τῇ κόρῃ,) τὰ δ’ αἴτια τῶν νοσημάτων, ὡς τα βλαστήματα
<span class="lb" data-page="6.862" data-line="16" id="p6.862.16"></span>τοὺς πόρους ἐμφράττοντα· πρώτως γὰρ νόσημα ἡ ἔμφραξίς
<span class="lb" data-page="6.862" data-line="17" id="p6.862.17"></span>ἐστιν, ὅτι καὶ πρώτως βλάπτει τὴν ἐνέργειαν. ἔνια δ’ ὅλῳ 
<span class="pb" data-page="6.863" id="p6.863"></span>
<span class="lb" data-page="6.863" data-line="1" id="p6.863.1"></span>τῷ γένει παρὰ φύσιν ἐστὶν, ὡς ἕλμινθές τε καὶ ἀσκαρίδες, καὶ
<span class="lb" data-page="6.863" data-line="2" id="p6.863.2"></span>ὁ ἐν τῇ κύστει λίθος, καὶ τὸ χαλάζιον ἐν ὀφθαλμῷ, καὶ τὸ
<span class="lb" data-page="6.863" data-line="3" id="p6.863.3"></span>ὑπόχυμα, καὶ τὸ πύον, ἀκροχορδόνες τε καὶ μελικηρίδες καὶ
<span class="lb" data-page="6.863" data-line="4" id="p6.863.4"></span>ἀθερώματα καὶ στεατώματα, καὶ ἄλφοι, καὶ λέπραι, καὶ
<span class="lb" data-page="6.863" data-line="5" id="p6.863.5"></span>λεῦκαι, καὶ πῶροι, καὶ τὰ ἐν τοῖς ἀποστήμασιν εὑρισκόμενα
<span class="lb" data-page="6.863" data-line="6" id="p6.863.6"></span>ἅπαντα. ὅτι δὲ καὶ τούτων ὅσα μὲν ἐνέργειαν ἐμποδίζει
<span class="lb" data-page="6.863" data-line="7" id="p6.863.7"></span>πρώτως, νοσήματα ἐροῦμεν, ὥσπερ τὸ ὑπόχυμα, τὰ δὲ μὴ
<span class="lb" data-page="6.863" data-line="8" id="p6.863.8"></span>τοιαῦτα νοσημάτων αἴτια, πρόδηλον παντί. τῶν δ’ ἐλλειπόντων
<span class="lb" data-page="6.863" data-line="9" id="p6.863.9"></span>μορίων τὰ μὲν ὅλα τελέως ἀπόλωλε, τὰ δὲ οἷον ἐξ
<span class="lb" data-page="6.863" data-line="10" id="p6.863.10"></span>ἡμίσεως ἀποκέκοπταί τε καὶ κεκολόβωται. κατὰ μὲν δὴ τὴν
<span class="lb" data-page="6.863" data-line="11" id="p6.863.11"></span>πρώτην γένεσιν ὡς πάμπολλα γίγνεται τοιαῦτα, πρόδηλον
<span class="lb" data-page="6.863" data-line="12" id="p6.863.12"></span>παντί. μετὰ δὲ τὴν ἀποκύησιν ἐξαιρεῖται μὲν ὅλα πολλάκις
<span class="lb" data-page="6.863" data-line="13" id="p6.863.13"></span>ὀστᾶ κατά τε τοὺς δακτύλους καὶ τὰ κῶλα καὶ τὴν κεφαλὴν
<span class="lb" data-page="6.863" data-line="14" id="p6.863.14"></span>καὶ τὰς πλευράς· ἀφαιρεῖται δὲ καὶ δάκτυλος ἐνίοτε καὶ ποὺς
<span class="lb" data-page="6.863" data-line="15" id="p6.863.15"></span>καὶ ἄκρα χεὶρ καὶ κνήμη καὶ πῆχυς· ἐξαιροῦνται δὲ καὶ φλέβες
<span class="lb" data-page="6.863" data-line="16" id="p6.863.16"></span>κιρσώδεις καὶ ἀδένες σκιῤῥωθέντες καὶ ὀδόντες τρηθέντες·
<span class="lb" data-page="6.863" data-line="17" id="p6.863.17"></span>καὶ μὲν δὴ καὶ γαργαρεὼν ἀφαιρεῖται καὶ ἐπίπλοον καὶ πόσθη
<span class="lb" data-page="6.863" data-line="18" id="p6.863.18"></span>καὶ αὐτοῦ τι τοῦ αἰδοίου, καὶ πολλάκις γε καὶ σύμπαν 
<span class="pb" data-page="6.864" id="p6.864"></span>
<span class="lb" data-page="6.864" data-line="1" id="p6.864.1"></span>αἰδοῖον, ὥσπερ γε καὶ οἱ ὄρχεις. ἐνδακὼν δέ τις ἔναγχος
<span class="lb" data-page="6.864" data-line="2" id="p6.864.2"></span>ἐπὶ σπασμῷ μεγάλῳ τοῦ παντὸς σώματος ἀπέτραγε τῆς
<span class="lb" data-page="6.864" data-line="3" id="p6.864.3"></span>γλώττης τὸ πρόσθει, εἶτ’ ἐσώθη μὲν ἐκ τοῦ σπασμοῦ, διαλέγεσθαι
<span class="lb" data-page="6.864" data-line="4" id="p6.864.4"></span>δὲ ὁμοίως οὐκ ἠδύνατο. τούτου τοῦ γένους ἐστὶ καὶ
<span class="lb" data-page="6.864" data-line="5" id="p6.864.5"></span>τὰ κολοβώματα καλούμενα χειλῶν καὶ ῥινῶν καὶ ὤτων, καὶ
<span class="lb" data-page="6.864" data-line="6" id="p6.864.6"></span>ὅσα ἑτέρων σαρκωδῶν μορίων ἢ ἀποσπασθέντα σφοδρῶς, ἢ
<span class="lb" data-page="6.864" data-line="7" id="p6.864.7"></span>διασαπέντα τελέως ἐξετμήθη. κατὰ πάσας γὰρ τὰς τοιαύτας
<span class="lb" data-page="6.864" data-line="8" id="p6.864.8"></span>περιστάσεις ὁ κατὰ φύσιν ἀριθμὸς οὐ συμπεπλήρωται
<span class="lb" data-page="6.864" data-line="9" id="p6.864.9"></span>τῶν μορίων, ἢ ἑνὸς ἢ δυοῖν ἢ καὶ πολλῶν λειπόντων καὶ
<span class="lb" data-page="6.864" data-line="10" id="p6.864.10"></span>ἤτοι τελέως ἀπολωλότων ἢ ἐκ μέρους ἀφῃρημένων. ὅσα
<span class="lb" data-page="6.864" data-line="11" id="p6.864.11"></span>μὲν δὴ τῶν τοιούτων ἐνεργείας ἐμποδίζει κατὰ τὸν ἑαυτῶν
<span class="lb" data-page="6.864" data-line="12" id="p6.864.12"></span>λόγον, ἐν τῷ τῶν νοσημάτων γένει τετάξεται· τὰ δ’ ἤτοι
<span class="lb" data-page="6.864" data-line="13" id="p6.864.13"></span>καταψύχοντά τι μόριον ἕτερον ἐνεργείας ἀπεργαστικὸν ἢ
<span class="lb" data-page="6.864" data-line="14" id="p6.864.14"></span>τροφὴν ἐλλιπῶς ἐπάρδοντα νοσημάτων αἴτια· τινὰ δὲ ἄμφω
<span class="lb" data-page="6.864" data-line="15" id="p6.864.15"></span>συλλαβόντα ἔχει καὶ τὴν ὡς αἰτίου χώραν καὶ τὴν ὡς νοσήματος,
<span class="lb" data-page="6.864" data-line="16" id="p6.864.16"></span>οἷον καὶ γαργαρεὼν, ὁπόταν ἕως βάσεως ἐκτμηθεὶς
<span class="lb" data-page="6.864" data-line="17" id="p6.864.17"></span>καὶ τὴν φωνὴν παραβλάπτῃ καὶ ψύχῃ τὰ κατὰ τὸν πνεύμονά 
<span class="pb" data-page="6.865" id="p6.865"></span>
<span class="lb" data-page="6.865" data-line="1" id="p6.865.1"></span>τε καὶ τὸν θώρακα. ἐπειδὴ γὰρ ἔμαθες ἐν τοῖς τῶν
<span class="lb" data-page="6.865" data-line="2" id="p6.865.2"></span>ἐνεργειῶν τε καὶ χρειῶν λογισμοῖς, ὡς ἁπάντων τῶν τοῦ
<span class="lb" data-page="6.865" data-line="3" id="p6.865.3"></span>ζώου μορίων τὰ μὲν εἰς ἐνέργειάν τινα συντελεῖ τῷ παντὶ
<span class="lb" data-page="6.865" data-line="4" id="p6.865.4"></span>ζώῳ χρησίμην, τὰ δ’ αὐτὰ μὲν οὐδὲν ἐνεργεῖ, χρείαν δέ τινα
<span class="lb" data-page="6.865" data-line="5" id="p6.865.5"></span>τοῖς ἐνεργοῦσι παρέχεται, δῆλον ὡς καὶ τὰς βλάβας αὐτῶν,
<span class="lb" data-page="6.865" data-line="6" id="p6.865.6"></span>τὰς μὲν εἰς ἐνέργειαν ἄντικρυς διαφερούσας νοσήματα ἐρεῖς
<span class="lb" data-page="6.865" data-line="7" id="p6.865.7"></span>πρώτως εἶναι τῶν τοῦ ζώου μορίων, τὰς δὲ εἰς χρείαν τινὰ
<span class="lb" data-page="6.865" data-line="8" id="p6.865.8"></span>νοσημάτων αἰτίας. <span class="milestone ed2page" data-n="11" data-unit="ed2page" id="ed2page.11"></span>ὥσθ’ ὅσα μόρια διττὰς ἐνεργείας
<span class="lb" data-page="6.865" data-line="9" id="p6.865.9"></span>ἢ διττὰς χρείας ἀποτελεῖ, κατὰ μίαν ἐνίοτε βλάβην διττὸν
<span class="lb" data-page="6.865" data-line="10" id="p6.865.10"></span>ἔξει λόγον, ἢ νοσήματος, ἢ αἰτίας. εἰ δέ τι μόριον ἅμα
<span class="lb" data-page="6.865" data-line="11" id="p6.865.11"></span>ἄμφω ποιεῖ, χρείαν καὶ ἐνέργειαν, ὥσπερ ἐνίοις εἶναι δοκεῖ
<span class="lb" data-page="6.865" data-line="12" id="p6.865.12"></span>καὶ ὁ γαργαρεὼν, ἡ τούτου τοῦ μέρους ἀπώλεια καθ’ ἕτερον
<span class="lb" data-page="6.865" data-line="13" id="p6.865.13"></span>μὲν λόγον ἔσται νόσημα, καθ’ ἕτερον δὲ νοσήματος αἰτία.
<span class="lb" data-page="6.865" data-line="14" id="p6.865.14"></span>δῆλον δὲ, ὡς τῷ λοιπῷ τῷ μένοντι καὶ σωζομένῳ τὸ νόσημά
<span class="lb" data-page="6.865" data-line="15" id="p6.865.15"></span>ἐστιν, οὐκ αὐτῷ τῷ μηκέτι ὄντι. τῆς γὰρ τοῦ στόματος
<span class="lb" data-page="6.865" data-line="16" id="p6.865.16"></span>εὐρυχωρίας κατ’ ἐκεῖνο τὸ μέρος, οὗ νῦν ἐστι τὸ πάθος,
<span class="lb" data-page="6.865" data-line="17" id="p6.865.17"></span>μόριον εἶναι φήσεις τὸν κίονά τε καὶ γαργαρεῶνα προσαγορευόμενον. ﻿
<span class="pb" data-page="6.866" id="p6.866"></span>
<span class="lb" data-page="6.866" data-line="1" id="p6.866.1"></span>ὅταν οὖν οὗτος ἀπόληται, λείπει τι τῷ χωρίῳ,
<span class="lb" data-page="6.866" data-line="2" id="p6.866.2"></span>καὶ οὕτω τὸ ὅλον ἓν νόσημά τι γίνεται, μένοντος τοῦ κατ’
<span class="lb" data-page="6.866" data-line="3" id="p6.866.3"></span>ἀρχὰς ὁμολογηθέντος, τοῦ πᾶσαν ἐνέργειαν ὑπὸ νοσήματος
<span class="lb" data-page="6.866" data-line="4" id="p6.866.4"></span>βλάπτεσθαι. ἢ τοίνυν, ὡς οὐκ ἔστι μία τις ἐνέργεια τοῦ
<span class="lb" data-page="6.866" data-line="5" id="p6.866.5"></span>ζώον καὶ ἡ φωνὴ, καὶ ἡ εἰσπνοὴ, καὶ ἡ ἐκπνοὴ, δεικτέον
<span class="lb" data-page="6.866" data-line="6" id="p6.866.6"></span>ἐστὶν, ᾒ, εἴπερ τοῦθ’ οὕτως ἔχει, δῆλον, ὡς ἡ τοῦ κίονος ἀπώλεια
<span class="lb" data-page="6.866" data-line="7" id="p6.866.7"></span>νόσον ἐναπεργάζεται τῷ οὐρανίσκῳ. κατὰ δὲ τὰ αὐτὰ
<span class="lb" data-page="6.866" data-line="8" id="p6.866.8"></span>ταῦτα καὶ ἡ τοῦ ὀδόντος ἀπώλεια νόσημά ἐστιν τοῦ στόματος,
<span class="lb" data-page="6.866" data-line="9" id="p6.866.9"></span>εἰ μὲν τῶν πρὸς τὴν μάσσησιν ἐπιτηδείων εἴη, κατ’
<span class="lb" data-page="6.866" data-line="10" id="p6.866.10"></span>ἐκεῖνο τὸ μέρος τῆς μασσήσεως βλαβέντος, εἰ δὲ τῶν τομέων
<span class="lb" data-page="6.866" data-line="11" id="p6.866.11"></span>ὀνομαζομένων, εἴς τε τὰς ἐδωδὰς καὶ τὰς διαλέξεις ἐμποδίζοντος.
<span class="lb" data-page="6.866" data-line="12" id="p6.866.12"></span>οὕτω δὲ καὶ εἰ τῆς γλώσσης ἀποτμηθείη τὸ ἥμισυ, τῷ
<span class="lb" data-page="6.866" data-line="13" id="p6.866.13"></span>λειπομένῳ μέρει παρὰ φύσιν ἐστὶ τὸ κεκολοβῶσθαι. κατὰ
<span class="lb" data-page="6.866" data-line="14" id="p6.866.14"></span>ταὐτὰ δὲ καὶ τῷ ἐπιπλόῳ, καὶ τῷ αἰδοίῳ, καὶ πᾶσι τοῖς
<span class="lb" data-page="6.866" data-line="15" id="p6.866.15"></span>οὕτω παθοῦσι. καὶ εἰ μὴ νόσημά τις αὐτὸ καλεῖν, ἀλλὰ
<span class="lb" data-page="6.866" data-line="16" id="p6.866.16"></span>πάθος ἢ πάθημα βούλοιτο, περὶ ὀνόματος, οὐ περὶ πράγματος
<span class="lb" data-page="6.866" data-line="17" id="p6.866.17"></span>ἀμφισβητήσει. δῆλον δὲ, ὡς τῇ μὲν γλώττῃ, καὶ
<span class="lb" data-page="6.866" data-line="18" id="p6.866.18"></span>τῷ ἐπιπλόῳ, καὶ τῷ αἰδοίῳ, καὶ ὅλως ἅπασι τοῖς τοιούτοις 
<span class="pb" data-page="6.867" id="p6.867"></span>
<span class="lb" data-page="6.867" data-line="1" id="p6.867.1"></span>κεκολοβωμένοις ὀργάνοις ἐστί τις μείωσις τοῦ μεγέθους ἐν
<span class="lb" data-page="6.867" data-line="2" id="p6.867.2"></span>ἅπασι τοῖς εἰρημένοις νοσήμασιν· αὐτῷ δὲ τῷ ζώῳ μείωσις
<span class="lb" data-page="6.867" data-line="3" id="p6.867.3"></span>μὲν οὐκ ἐξ ἀνάγκης ἔσται σαφὴς, ὡς φαίνεσθαι κολοβὸν,
<span class="lb" data-page="6.867" data-line="4" id="p6.867.4"></span>ἀριθμὸς δέ τις ἀφαιρεθήσεται μορίων, εἴγε δὴ καὶ ἀρτηρίαι,
<span class="lb" data-page="6.867" data-line="5" id="p6.867.5"></span>καὶ φλέβες, καὶ νεῦρα, καὶ δέρμα ἐνίοτε, καὶ πιμελὴ, καὶ
<span class="lb" data-page="6.867" data-line="6" id="p6.867.6"></span>ὑμένες, καὶ σὰρξ ἀφαιρεῖται κατὰ τὰς τοιαύτας διαθέσεις.
<span class="lb" data-page="6.867" data-line="7" id="p6.867.7"></span>ἐπὶ μέντοι τοῦ γαργαρεῶνος καὶ τῶν κιρσωδῶν ἀγγείων
<span class="lb" data-page="6.867" data-line="8" id="p6.867.8"></span>ἐκτμηθέντων καὶ αὐτῶν τῶν ὀργάνων ἀφαιρεῖταί τις ἀριθμὸς
<span class="lb" data-page="6.867" data-line="9" id="p6.867.9"></span>μορίων. καὶ δὴ καὶ τετάξεται τὰ μὲν τοιαῦτα πάντα
<span class="lb" data-page="6.867" data-line="10" id="p6.867.10"></span>ὑπὸ τὸν ἀριθμὸν τῶν μορίων ὑπαλλαττομένων· ὅσων δὲ
<span class="lb" data-page="6.867" data-line="11" id="p6.867.11"></span>ὀργάνων ἀφαιρεῖται μέν τι, οὐκ ἐξαιρεῖται δὲ τὰ μέρη, ταῦτα
<span class="lb" data-page="6.867" data-line="12" id="p6.867.12"></span>ἐν ἀμφοτέροις οἷον τετάξεται τοῖς γένεσι. καὶ γὰρ ἀριθμὸς
<span class="lb" data-page="6.867" data-line="13" id="p6.867.13"></span>ἐνδεῖ τῷ ζώῳ μορίων ἁπλῶν, καὶ μέγεθος ὀργάνου συνθέτου·
<span class="lb" data-page="6.867" data-line="14" id="p6.867.14"></span>κεκολόβωται γὰρ τὸ ὅλον. καὶ μὲν δὴ καὶ ὡς ἀμφοῖν
<span class="lb" data-page="6.867" data-line="15" id="p6.867.15"></span>τοῖν γενοῖν, τοῦ τε κατ’ ἀριθμὸν καὶ τοῦ κατὰ μέγεθος,
<span class="lb" data-page="6.867" data-line="16" id="p6.867.16"></span>ἀνωτέρω τάττειν ἑτέραν ἐγχωρεῖ κατηγορίαν τὴν τοῦ ποσοῦ,
<span class="lb" data-page="6.867" data-line="17" id="p6.867.17"></span>παντί που δῆλον, εἴγε δὴ τοῦ ποσοῦ τὸ μὲν διωρισμένον 
<span class="pb" data-page="6.868" id="p6.868"></span>
<span class="lb" data-page="6.868" data-line="1" id="p6.868.1"></span>ἐστὶν, ὃ δὴ καὶ ποσὸν ἰδικῶς ὀνομάζεται, τὸ δὲ συνεχὲς, ὃ
<span class="lb" data-page="6.868" data-line="2" id="p6.868.2"></span>δὴ καὶ πηλίκον προσαγορεύεται. ἀλλ’ ἐν τῷ παρόντι σαφέστερον
<span class="lb" data-page="6.868" data-line="3" id="p6.868.3"></span>ἔδοξέ μοι διαιρεῖν αὐτὰ οὕτω, κατὰ μὲν τὸν ἀριθμὸν
<span class="lb" data-page="6.868" data-line="4" id="p6.868.4"></span>τάξαντι τὴν ἑτέραν διαφορὰν τοῦ ποσοῦ, κατὰ δὲ τὸ μέγεθος
<span class="lb" data-page="6.868" data-line="5" id="p6.868.5"></span>τὴν ἑτέραν. 
</p>
</section>
<section id="s9" title="Chapter 9">
<p>
<span class="lb" data-page="6.868" data-line="6" id="p6.868.6"></span>Ἀλλ’ ἐπειδὴ καὶ τὰ κατὰ τοῦτο τὸ γένος
<span class="lb" data-page="6.868" data-line="7" id="p6.868.7"></span>εἴρηται νοσήματα, περὶ τῶν κατὰ τὸ μέγεθος ἢ τὸ πηλίκον
<span class="lb" data-page="6.868" data-line="8" id="p6.868.8"></span>τῶν μορίων, ἢ ὅπως ἄν τις ὀνομάζειν ἐθέλοι, διέλθωμεν.
<span class="lb" data-page="6.868" data-line="9" id="p6.868.9"></span>ἔστι δὲ οὐ ταὐτὸν τοῦτο τῷ προειρημένῳ. μένοντος
<span class="lb" data-page="6.868" data-line="10" id="p6.868.10"></span>γὰρ τοῦ κατὰ φύσιν σχήματος τῷ μορίῳ, διαφθειρομένου
<span class="lb" data-page="6.868" data-line="11" id="p6.868.11"></span>
<span class="milestone ed2page" data-n="12" data-unit="ed2page" id="ed2page.12"></span>δὲ τοῦ μεγέθους, ὅταν ἐνέργειά τις βλάπτηται,
<span class="lb" data-page="6.868" data-line="12" id="p6.868.12"></span>διὰ τοῦτο νόσημα ἔσται τοῦ μορίου τὸ συμβεβηκὸς, οἷον
<span class="lb" data-page="6.868" data-line="13" id="p6.868.13"></span>εἴ τῳ τηλικαύτη γένοιτο ἧ γλῶττα κατὰ τὴν πρώτην εὐθὺς
<span class="lb" data-page="6.868" data-line="14" id="p6.868.14"></span>διάπλασιν, ὡς ἤτοι μηδεμίαν ἔχειν ἀναστροφὴν ἐν τῷ
<span class="lb" data-page="6.868" data-line="15" id="p6.868.15"></span>στόματι διὰ τὸ μέγεθος, ἢ διὰ σμικρότητα μὴ ψαύειν
<span class="lb" data-page="6.868" data-line="16" id="p6.868.16"></span>ἁπάντων αὐτοῦ τῶν μερῶν. ἐπὶ δὲ τῶν ἤδη τετελειωμένων
<span class="lb" data-page="6.868" data-line="17" id="p6.868.17"></span>αἱ μὲν παρὰ φύσιν ἐπαυξήσεις τῶν μορίων οὐ πάνυ 
<span class="pb" data-page="6.869" id="p6.869"></span>
<span class="lb" data-page="6.869" data-line="1" id="p6.869.1"></span>τι φαίνονται συνεχῶς γιγνόμεναι, μειοῦνται μέντοι πολλάκις,
<span class="lb" data-page="6.869" data-line="2" id="p6.869.2"></span>καὶ καλεῖται τὸ νόσημα πρὸς μὲν ἐνίων ἀτροφία,
<span class="lb" data-page="6.869" data-line="3" id="p6.869.3"></span>πρὸς ἄλλων δὲ φθίσις τοῦ μέρους. αἱ <span class="milestone ed1page" data-n="204" data-unit="ed1page" id="ed1page.204"></span>δὲ ἐπαυξήσεις
<span class="lb" data-page="6.869" data-line="4" id="p6.869.4"></span>τῶν μορίων ἔν τε τοῖς ὑπερσαρκοῦσιν ἕλκεσι γίγνονται
<span class="lb" data-page="6.869" data-line="5" id="p6.869.5"></span>κᾀν τῷ καλουμένῳ πριαπισμῷ. Νικομάχῳ δὲ τῷ Σμυρναίῳ
<span class="lb" data-page="6.869" data-line="6" id="p6.869.6"></span>πᾶν ἀμέτρως ηὐξήθη τὸ σῶμα, καὶ οὐδὲ κινεῖν ἔτι
<span class="lb" data-page="6.869" data-line="7" id="p6.869.7"></span>δυνατὸς ἦν ἑαυτόν· ἀλλὰ τοῦτον μὲν ὁ Ἀσκληπιὸς ἰάσατο.
<span class="lb" data-page="6.869" data-line="8" id="p6.869.8"></span>γλῶσσαν δέ τινος ἐπιπλεῖστον αὐξηθεῖσαν ἐθεασάμεθα χωρὶς
<span class="lb" data-page="6.869" data-line="9" id="p6.869.9"></span>ἀπάσης ὀδύνης, ὥστε μήτ’ οἴδημα δοκεῖν εἶναι, μήτε
<span class="lb" data-page="6.869" data-line="10" id="p6.869.10"></span>σκίῤῥον, μήτε φλεγμονήν· οὔτε γὰρ ἐκοιλαίνετο ὑπὸ πιεζόντων,
<span class="lb" data-page="6.869" data-line="11" id="p6.869.11"></span>οὔτ’ ἀναίσθητος ἦν, οὔτ’ ὠδυνᾶτο, ἀλλ’ αὐτὸ
<span class="lb" data-page="6.869" data-line="12" id="p6.869.12"></span>τοῦτο μόνον αὔξησίς τις ἄμετρος ὑπῆρχεν, οὐδὲν τῆς οὐσίας
<span class="lb" data-page="6.869" data-line="13" id="p6.869.13"></span>αὐτῆς τοῦ μορίου βεβλαμμένης. οὕτω δὲ καὶ ὄρχεις καὶ
<span class="lb" data-page="6.869" data-line="14" id="p6.869.14"></span>μαστοὶ τοῖς μὲν ἀμφότεροι, τοῖς δὲ ἀμέτρως ὁ ἕτερος
<span class="lb" data-page="6.869" data-line="15" id="p6.869.15"></span>ηὐξήθη. καὶ ἡ καλουμένη δὲ χοιρὰς τούτου τοῦ γένους
<span class="lb" data-page="6.869" data-line="16" id="p6.869.16"></span>ἐστὶ, δυσχρηστίαν οὐ μικρὰν ἐν ταῖς ἐνεργείαις, ὅταν ἀμέτρως
<span class="lb" data-page="6.869" data-line="17" id="p6.869.17"></span>αὐξηθῇ, παρεχομένη. καὶ μὲν δὴ καὶ αἱ τῶν κανθῶν
<span class="lb" data-page="6.869" data-line="18" id="p6.869.18"></span>ἀμετρίαι τούτου τοῦ γένους εἰσίν ὀνομάζεται δὲ 
<span class="pb" data-page="6.870" id="p6.870"></span>
<span class="lb" data-page="6.870" data-line="1" id="p6.870.1"></span>ἡ μὲν ἐπὶ πλέον αὔξησις ἐγκανθὶς, ἡ μείωσις δὲ ῥυάς.
<span class="lb" data-page="6.870" data-line="2" id="p6.870.2"></span>τοιαῦται μὲν δή τινες καὶ τούτου τοῦ γένους τῶν νοσημάτων
<span class="lb" data-page="6.870" data-line="3" id="p6.870.3"></span>αἱ διαφοραί. 
</p>
</section>
<section id="s10" title="Chapter 10">
<p>
<span class="lb" data-page="6.870" data-line="4" id="p6.870.4"></span>Τῆς δὲ συνθέσεως τῆς κατὰ φύσιν ὑπαλλαττομένης,
<span class="lb" data-page="6.870" data-line="5" id="p6.870.5"></span>γίνεται νοσήματα, παρὰ μὲν τὴν θέσιν ἐν
<span class="lb" data-page="6.870" data-line="6" id="p6.870.6"></span>ταῖς ἐξαρθρήσεσί τε καὶ παραρθρήσεσι κᾀν ταῖς ἐντεροκήλαις
<span class="lb" data-page="6.870" data-line="7" id="p6.870.7"></span>τε καὶ ἐπιπλοκήλαις ὀνομαζομέναις, παρὰ δὲ τὴν
<span class="lb" data-page="6.870" data-line="8" id="p6.870.8"></span>πρὸς τὰ παρακείμενα μόρια μὴ κατὰ φύσιν ὁμιλίαν σύνδεσμός
<span class="lb" data-page="6.870" data-line="9" id="p6.870.9"></span>που χαλασθεὶς, ἢ συνταθεὶς, ἢ ἀποῤῥαγεὶς ἐμποδίζει
<span class="lb" data-page="6.870" data-line="10" id="p6.870.10"></span>τὴν ἐν ἐκείνῳ τῷ μορίῳ κίνησιν τῆς διαρθρώσεως.
<span class="lb" data-page="6.870" data-line="11" id="p6.870.11"></span>ἐν τούτῳ τῷ γένει καὶ οἱ τῆς γλώττης εἰσὶν ἄμετροι
<span class="lb" data-page="6.870" data-line="12" id="p6.870.12"></span>δεσμοὶ, καὶ οἱ τῶν αἰδοίων, ἐφ’ οἷς ἡ μὲν εἰς τὸ διαλέγεσθαί
<span class="lb" data-page="6.870" data-line="13" id="p6.870.13"></span>τε καὶ μασσᾶσθαι ἱκανῶς ἐμποδίζεται, τὸ δὲ αἰδοῖον
<span class="lb" data-page="6.870" data-line="14" id="p6.870.14"></span>ἐν τῷ κατασπείρειν εἰς τὸ θῆλυ πόῤῥω καὶ κατὰ
<span class="lb" data-page="6.870" data-line="15" id="p6.870.15"></span>εὐθὺ προπέμπειν ἀδυνατεῖ τὸ σπέρμα, διεστραμμένου τοῦ
<span class="lb" data-page="6.870" data-line="16" id="p6.870.16"></span>πόρου. καὶ μὲν δὴ καὶ αἱ συμφύσεις αἱ παρὰ φύσιν ἢ
<span class="lb" data-page="6.870" data-line="17" id="p6.870.17"></span>χειλῶν ἑλκωθέντων, ἢ βλεφάρων, ἢ δακτύλων, ἢ ἕδρας, ﻿
<span class="pb" data-page="6.871" id="p6.871"></span>
<span class="lb" data-page="6.871" data-line="1" id="p6.871.1"></span>ἤ τινος ἑτέρου τοιούτου ταύτης εἰσὶν τῆς διαφορᾶς. τοιαῦται
<span class="lb" data-page="6.871" data-line="2" id="p6.871.2"></span>μὲν δὴ καὶ αἱ τοῦ παρὰ τὴν σύνθεσιν τῶν μορίων
<span class="lb" data-page="6.871" data-line="3" id="p6.871.3"></span>γένους ἰδέαι τῶν νοσημάτων. 
</p>
</section>
<section id="s11" title="Chapter 11">
<p>
<span class="lb" data-page="6.871" data-line="4" id="p6.871.4"></span>Λοιπὸν δέ ἐστι καὶ πέμπτον γένος νοσήματος,
<span class="lb" data-page="6.871" data-line="5" id="p6.871.5"></span>ἡ τῆς ἑνώσεως λύσις, εἴτ’ οὖν ἐν ἑνί τινι τῶν
<span class="lb" data-page="6.871" data-line="6" id="p6.871.6"></span>ἁπλῶν γένοιτο μορίων τῶν ὁμοιομερῶν ὀνομαζομένων, εἴτε
<span class="lb" data-page="6.871" data-line="7" id="p6.871.7"></span>κᾀν τοῖς συνθέτοις, ὅθεν καὶ μικρῷ πρόσθεν ἐν τοῖς κοινοῖς
<span class="lb" data-page="6.871" data-line="8" id="p6.871.8"></span>ἑκατέρων τῶν μορίων νοσήμασι ἐμνημονεύσαμεν αὐτῆς.
<span class="lb" data-page="6.871" data-line="9" id="p6.871.9"></span>ὅπου γὰρ <span class="milestone ed2page" data-n="13" data-unit="ed2page" id="ed2page.13"></span>διασπᾶται σύνδεσμος ἢ ἀρτηρία, κοινὸν τὸ
<span class="lb" data-page="6.871" data-line="10" id="p6.871.10"></span>πάθημά ἐστι καὶ τοῦ παντὸς ὀργάνου καὶ αὐτοῦ τοῦ διασπασθέντος
<span class="lb" data-page="6.871" data-line="11" id="p6.871.11"></span>μορίου. λέλυται γὰρ ἑκάτερον τῆς συνεχείας,
<span class="lb" data-page="6.871" data-line="12" id="p6.871.12"></span>τὸ μὲν ὅλον, μηκέτι συναπτομένων αὐτοῦ μηδ’ ἑνουμένων
<span class="lb" data-page="6.871" data-line="13" id="p6.871.13"></span>τῶν μορίων, αὐτὸ δὲ τὸ διασπασθὲν οὐκ ἔτι μένον ἓν,
<span class="lb" data-page="6.871" data-line="14" id="p6.871.14"></span>ἀλλὰ δύο γενόμενον. εἰ μέντοι μὴ διασπασθείη τελέως,
<span class="lb" data-page="6.871" data-line="15" id="p6.871.15"></span>ἀλλ’ ἐκ μέρους τινὸς, οὐκ ἔτι τοῦτο τοῦ παντὸς ὀργάνου
<span class="lb" data-page="6.871" data-line="16" id="p6.871.16"></span>τὸ νόσημά ἐστι, πλὴν εἰ μὴ κατὰ συμβεβηκὸς, ὅτι μόριον
<span class="lb" data-page="6.871" data-line="17" id="p6.871.17"></span>αὐτοῦ πέπονθεν, ἀλλ’ αὐτοῦ μόνον τοῦ πεπονθότος ἴδιον 
<span class="pb" data-page="6.872" id="p6.872"></span>
<span class="lb" data-page="6.872" data-line="1" id="p6.872.1"></span>ἐξαίρετον. ὀνομάζεται δὲ κατὰ μὲν ὀστοῦν ἡ τῆς συνεχείας
<span class="lb" data-page="6.872" data-line="2" id="p6.872.2"></span>λύσις κάταγμα, κατὰ δὲ τὰ σαρκώδη πάντα κοινῶς ἕλκος.
<span class="lb" data-page="6.872" data-line="3" id="p6.872.3"></span>τὸ δὲ ῥῆγμα καὶ τὸ σπάσμα τοῦ μὲν αὐτοῦ γένους
<span class="lb" data-page="6.872" data-line="4" id="p6.872.4"></span>ἐστί· συνίσταται δὲ τὸ μὲν ἐν σαρκώδει, τὸ δὲ ἐν νευρώδει
<span class="lb" data-page="6.872" data-line="5" id="p6.872.5"></span>μορίῳ, τῶν ἐν αὐτοῖς ἰνῶν διασπασθεισῶν ὑπὸ βιαίας
<span class="lb" data-page="6.872" data-line="6" id="p6.872.6"></span>τινὸς θλάσεως, ἢ ἐξαιφνιδίου τε καὶ ἀθρόας τάσεως. τὰ
<span class="lb" data-page="6.872" data-line="7" id="p6.872.7"></span>δὲ ἀποσπάσματα καλούμενα μόνων τῶν ὀργανικῶν ἐστι
<span class="lb" data-page="6.872" data-line="8" id="p6.872.8"></span>μορίων ἴδια παθήματα. αὗται μὲν αἱ σύμπασαι διαφοραὶ
<span class="lb" data-page="6.872" data-line="9" id="p6.872.9"></span>τῶν ἁπλῶν νοσημάτων. 
</p>
</section>
<section id="s12" title="Chapter 12">
<p>
<span class="lb" data-page="6.872" data-line="10" id="p6.872.10"></span>Ἐπὶ δὲ τὰς συνθέτους ἤδη μετιέναι καιρὸς
<span class="lb" data-page="6.872" data-line="11" id="p6.872.11"></span>ἀπὸ τῶν ὁμοιομερῶν αὖθις ἀρξαμένους σωμάτων.
<span class="lb" data-page="6.872" data-line="12" id="p6.872.12"></span>ἔσται δὴ κατὰ μὲν τὴν προτέραν ὑπόθεσιν ἐξ εὐρύτητός
<span class="lb" data-page="6.872" data-line="13" id="p6.872.13"></span>τε καὶ στεγνώσεως πόρων νόσημά τι σύνθετον, οὐχ ἑκάστου
<span class="lb" data-page="6.872" data-line="14" id="p6.872.14"></span>τῶν κατὰ μέρος πόρων ἀμφότερα πάσχοντος, ἀλλὰ ἐναλλὰξ,
<span class="lb" data-page="6.872" data-line="15" id="p6.872.15"></span>τῶν μὲν στεγνουμένων, τῶν δ’ εὐρυνομένων σωμάτων,
<span class="lb" data-page="6.872" data-line="16" id="p6.872.16"></span>ὡς μηδὲν μᾶλλον εὐρύτητα πόρων ἢ στέγνωσιν 
<span class="pb" data-page="6.873" id="p6.873"></span>
<span class="lb" data-page="6.873" data-line="1" id="p6.873.1"></span>ἔχειν αἰτιᾶσθαι κατὰ τὸ σύμπαν ὁμοιομερὲς σῶμα, μηδ’.
<span class="lb" data-page="6.873" data-line="2" id="p6.873.2"></span>εἶναί τι λαβεῖν αἰσθητὸν αὐτοῦ μέρος, ᾧ θάτερον ὑπάρχει
<span class="lb" data-page="6.873" data-line="3" id="p6.873.3"></span>μόνον, ἀλλ’ αἰεὶ τὸ λαμβανόμενον ἅπαν ὑπ’ ἀμφοτέρων
<span class="lb" data-page="6.873" data-line="4" id="p6.873.4"></span>συνέχεσθαι. κατὰ δὲ τὴν δευτέραν ὑπόθεσιν ἐπὶ μὲν
<span class="lb" data-page="6.873" data-line="5" id="p6.873.5"></span>ταῖς ποιότησι μόναις ἐξισταμέναις τοῦ κατὰ φύσιν ἐν
<span class="lb" data-page="6.873" data-line="6" id="p6.873.6"></span>ἑκάστῳ τῶν ὁμοιομερῶν σωμάτων ἔσται σύνθετα νοσήματα
<span class="lb" data-page="6.873" data-line="7" id="p6.873.7"></span>τέτταρα, θερμὸν ἅμα καὶ ξηρὸν, καὶ θερμὸν ἅμα καὶ
<span class="lb" data-page="6.873" data-line="8" id="p6.873.8"></span>ὑγρὸν, καὶ ψυχρὸν ἅμα καὶ ξηρὸν, καὶ ψυχρὸν ἅμα καὶ
<span class="lb" data-page="6.873" data-line="9" id="p6.873.9"></span>ὑγρόν· οὐσίας δέ τινος ἐπιῤῥυείσης αὐτοῖς, ὁμοίως ἕτερα
<span class="lb" data-page="6.873" data-line="10" id="p6.873.10"></span>τέτταρα, τὰς αὐτὰς τῶν ποιοτήτων ἔχοντα συζυγίας.
<span class="lb" data-page="6.873" data-line="11" id="p6.873.11"></span>ἐπεὶ δὲ καὶ ἡ τῆς συνεχείας διαίρεσις οὐκ ἐν τοῖς συνθέτοις
<span class="lb" data-page="6.873" data-line="12" id="p6.873.12"></span>μόνον ὀργάνοις, ἀλλὰ καὶ ἐν τοῖς ἁπλοῖς ἐγγίνεται
<span class="lb" data-page="6.873" data-line="13" id="p6.873.13"></span>σώμασιν, ἐπιπλακήσεταί ποτε καὶ ἥδε τοῖς τε νῦν εἰρημένοις
<span class="lb" data-page="6.873" data-line="14" id="p6.873.14"></span>συνθέτοις νοσήμασι κατ’ ἀμφοτέρας τὰς ὑποθέσεις
<span class="lb" data-page="6.873" data-line="15" id="p6.873.15"></span>καὶ τοῖς εὐθὺς ἐν ἀρχῇ τοῦ παντὸς λόγου γεγραμμένοις
<span class="lb" data-page="6.873" data-line="16" id="p6.873.16"></span>τοῖς ἁπλοῖς. οὐ γὰρ ἀδύνατον ἡλκῶσθαί τε ἅμα καὶ
<span class="lb" data-page="6.873" data-line="17" id="p6.873.17"></span>ξηρότερον εἶναι τοῦ κατὰ φύσιν ἢ ὑγρότερον ἢ ψυχρότερον
<span class="lb" data-page="6.873" data-line="18" id="p6.873.18"></span>ἢ θερμότερον τὸ μόριον, οὐδ’ ἡλκῶσθαι μὲν ἅμα 
<span class="pb" data-page="6.874" id="p6.874"></span>
<span class="lb" data-page="6.874" data-line="1" id="p6.874.1"></span>καὶ ὑγρότερον ὑπάρχειν, οὐχὶ δὲ καὶ θερμότερον εἶναι.
<span class="lb" data-page="6.874" data-line="2" id="p6.874.2"></span>τά γ’ οὖν ἡλκωμένα τε ἅμα καὶ φλεγμαίνοντα μόρια τριχῇ
<span class="lb" data-page="6.874" data-line="3" id="p6.874.3"></span>τοῦ. κατὰ φύσιν ἐξίσταται, διὰ μὲν τὴν ἕλκωσιν ἀπολλύντα
<span class="lb" data-page="6.874" data-line="4" id="p6.874.4"></span>τὴν ἕνωσιν τῶν οἰκείων μορίων, ὅτι δὲ φλεγμαίνει,
<span class="lb" data-page="6.874" data-line="5" id="p6.874.5"></span>θερμότερά τε καὶ ὑγρότερα τοῦ κατὰ φύσιν ἀποτελούμενα.
<span class="lb" data-page="6.874" data-line="6" id="p6.874.6"></span>τὸν γὰρ δὴ ὄγκον τὸν ἐν αὐτοῖς, ὅταν μὲν ἐπὶ τοσοῦτον
<span class="lb" data-page="6.874" data-line="7" id="p6.874.7"></span>αἴρηται μέγεθος, ὡς βλάπτειν τι δι’ αὐτὸ τοῦτο τὴν
<span class="lb" data-page="6.874" data-line="8" id="p6.874.8"></span>ἐνέργειαν, ἤδη νόσημα νομιστέον, ἄλλως δὲ σύμπτωμά
<span class="lb" data-page="6.874" data-line="9" id="p6.874.9"></span>τε καὶ <span class="milestone ed2page" data-n="14" data-unit="ed2page" id="ed2page.14"></span>πάθημα μόνον, ὥσπερ καὶ τὴν ὀδύνην.
<span class="lb" data-page="6.874" data-line="10" id="p6.874.10"></span>ἅπαντ’ οὖν τὰ φλεγμαίνοντά τε ἅμα καὶ ἡλκωμένα σώματα
<span class="lb" data-page="6.874" data-line="11" id="p6.874.11"></span>τριχῇ μὲν ἐξ ἀνάγκης, τετραχῇ δ’ ἔστιν ὅτε νοσεῖ,
<span class="lb" data-page="6.874" data-line="12" id="p6.874.12"></span>φλεγμονὴν ὀνομαζόντων ἡμῶν δηλονότι νῦν οὐ τὴν οἷον
<span class="lb" data-page="6.874" data-line="13" id="p6.874.13"></span>φλόγωσιν τῶν μορίων, ὥσπερ ἦν ἔθος τοῖς παλαιοῖς,
<span class="lb" data-page="6.874" data-line="14" id="p6.874.14"></span>ἀλλὰ τὸν ἐρυθρόν τε καὶ ἀντίτυπον καὶ ὀδυνηρὸν ὄγκον.
<span class="lb" data-page="6.874" data-line="15" id="p6.874.15"></span>οὕτω δὲ καὶ τοῖς ἐρυσιπέλασι συμπίπτει πόθ’ ἕλκη. τοῖς
<span class="lb" data-page="6.874" data-line="16" id="p6.874.16"></span>μὲν γὰρ ἄνθραξιν ἀδύνατον ἄλλως συστῆναι, μέσα δὲ
<span class="lb" data-page="6.874" data-line="17" id="p6.874.17"></span>τούτων ἐστὶ τὴν φύσιν ἕρπητές τε καὶ καρκῖνοι, τὰ πολλὰ 
<span class="pb" data-page="6.875" id="p6.875"></span>
<span class="lb" data-page="6.875" data-line="1" id="p6.875.1"></span>μὲν ἅμα τοῖς ἕλκεσιν, ἔστιν ὅτε δὲ καὶ χωρὶς ἐκείνων
<span class="lb" data-page="6.875" data-line="2" id="p6.875.2"></span>συνιστάμενα. σύνθετα γοῦν ἐστι τὰ τοιαῦτα πάντα νοσήματα,
<span class="lb" data-page="6.875" data-line="3" id="p6.875.3"></span>κᾂν χωρὶς ἕλκους γίγνηται· καθ’ ἕνα μὲν τρόπον,
<span class="lb" data-page="6.875" data-line="4" id="p6.875.4"></span>ὅτι πάντα περιττῆς ὑγρότητος ἤτοι θερμῆς ἢ ψυχρᾶς
<span class="lb" data-page="6.875" data-line="5" id="p6.875.5"></span>ἐστιν ἔγγονα, χολῆς μὲν ξανθῆς ἐρυσίπελας, μελαίνης δὲ
<span class="lb" data-page="6.875" data-line="6" id="p6.875.6"></span>καρκῖνος αἵματος δὲ φλεγμονὴ, καὶ φλέγματος οἴδημα·
<span class="lb" data-page="6.875" data-line="7" id="p6.875.7"></span>καθ’ ἕτερον δὲ, διότι τῶν εἰρημένων χυμῶν, εἰ καὶ κατὰ
<span class="lb" data-page="6.875" data-line="8" id="p6.875.8"></span>τὴν ἰδέαν ὑγροὶ σύμπαντες εἰσὶν, ἀλλὰ τήν γε δύναμιν οὐχ
<span class="lb" data-page="6.875" data-line="9" id="p6.875.9"></span>ὑγροί· ὁ μὲν γὰρ τῆς μελαίνης χολῆς ξηρὸς καὶ ψυχρός·
<span class="lb" data-page="6.875" data-line="10" id="p6.875.10"></span>ὁ δὲ τῆς ξανθῆς ξηρὸς καὶ θερμός· ὁ δὲ τοῦ φλέγματος
<span class="lb" data-page="6.875" data-line="11" id="p6.875.11"></span>ὑγρὸς καὶ ψυχρός· ὑγρὸν δὲ καὶ θερμὸν τὸ αἷμα· κατὰ
<span class="lb" data-page="6.875" data-line="12" id="p6.875.12"></span>δ’ αὖ τρίτον τρόπον, ὅτι πάντα ἀλλήλοις ἐπιπλέκεται,
<span class="lb" data-page="6.875" data-line="13" id="p6.875.13"></span>καὶ σπάνιόν ἐστιν εὑρεῖν ἕκαστον αὐτῶν εἰλικρινές.
<span class="lb" data-page="6.875" data-line="14" id="p6.875.14"></span>ἀναμέμικται γὰρ ὡς τὰ πολλὰ ταῖς μὲν φλεγμοναῖς
<span class="lb" data-page="6.875" data-line="15" id="p6.875.15"></span>ἢ ἐρυσιπελατῶδες, ἢ οἰδηματῶδες, ἢ σκιῤῥῶδές τι, τοῖς
<span class="lb" data-page="6.875" data-line="16" id="p6.875.16"></span>δ’ ἐρυσιπέλασιν ἢ φλεγμονῶδες, ἢ οἰδηματῶδες, ἢ σκιῤῥῶδες,
<span class="lb" data-page="6.875" data-line="17" id="p6.875.17"></span>καὶ τῶν ἄλλων ὁμοίως ἑκάστῳ. σύνθετα τοίνυν
<span class="lb" data-page="6.875" data-line="18" id="p6.875.18"></span>γίγνεται πολυειδῶς ἅπαντα τοιαῦτα νοσήματα· καὶ ῥηθήσεται ﻿
<span class="pb" data-page="6.876" id="p6.876"></span>
<span class="lb" data-page="6.876" data-line="1" id="p6.876.1"></span>περὶ αὐτῶν ἐπὶ πλέον ἔν τε τῷ περὶ τῶν νοσερῶν
<span class="lb" data-page="6.876" data-line="2" id="p6.876.2"></span>αἰτίων γράμματι, καὶ ἐν τῷ μετ’ αὐτὸ, τῷ τῶν νοσωδῶν
<span class="lb" data-page="6.876" data-line="3" id="p6.876.3"></span>συμπτωμάτων, καὶ πρὸς τούτοις ἔτι διὰ τῆς θεραπευτικῆς
<span class="lb" data-page="6.876" data-line="4" id="p6.876.4"></span>πραγματείας, ἧσπερ ἕνεκα σύμπαντα ταῦτα γράφεται. 
</p>
</section>
<section id="s13" title="Chapter 13">
<p>
<span class="lb" data-page="6.876" data-line="5" id="p6.876.5"></span>Νυνὶ δὲ, ἐπειδὴ τὸν τρόπον αὐτῶν τῆς
<span class="lb" data-page="6.876" data-line="6" id="p6.876.6"></span>ἐπιπλοκῆς εἴπομεν, ἐπὶ τὰ τῶν <span class="milestone ed2page" data-n="205" data-unit="ed2page" id="ed2page.205"></span>ὀργάνων ἤδη μετέλθωμεν
<span class="lb" data-page="6.876" data-line="7" id="p6.876.7"></span>νοσήματα, δεικνύντες ὅπως καὶ ταῦτα γίγνεται σύνθετα.
<span class="lb" data-page="6.876" data-line="8" id="p6.876.8"></span>πρῶτον δ’ ἀναμνῆσαι χρὴ τοῦ κατ’ ἀρχὰς ῥηθέντος,
<span class="lb" data-page="6.876" data-line="9" id="p6.876.9"></span>ὡς ἔστιν ἕτερα μὲν τῶν πρώτων σωμάτων τῶν
<span class="lb" data-page="6.876" data-line="10" id="p6.876.10"></span>ὁμοιομερῶν, ἕτερα δὲ τῶν ὀργανικῶν τε καὶ συνθέτων τὰ
<span class="lb" data-page="6.876" data-line="11" id="p6.876.11"></span>νοσήματα, φλεγμονὴ μὲν τῶν πρώτων, ἐξάρθρημα δὲ
<span class="lb" data-page="6.876" data-line="12" id="p6.876.12"></span>τῶν ὀργανικῶν. ὅταν οὖν ἐξαρθρήσῃ τε ἅμα καὶ φλεγμήνῃ
<span class="lb" data-page="6.876" data-line="13" id="p6.876.13"></span>τι κῶλον, αὐτοῦ μὲν πρώτως ἐστὶ τοῦ σύμπαντος
<span class="lb" data-page="6.876" data-line="14" id="p6.876.14"></span>ὀργάνου νόσος ἡ ἐξάρθρησις, ἡ φλεγμονὴ δὲ οὐ πρώτως,
<span class="lb" data-page="6.876" data-line="15" id="p6.876.15"></span>οὐδ’ ἰδίως, ἀλλὰ κατὰ συμβεβηκός. ἐπειδὴ γὰρ ἑνὸς ἑκάστου
<span class="lb" data-page="6.876" data-line="16" id="p6.876.16"></span>τῶν μορίων αὐτοῦ νόσημά ἐστιν ἡ φλεγμονὴ, κατὰ
<span class="lb" data-page="6.876" data-line="17" id="p6.876.17"></span>συμβεβηκὸς ἂν εἴη καὶ τοῦ σύμπαντος ὀργάνου τὸ νόσημα.
<span class="lb" data-page="6.876" data-line="18" id="p6.876.18"></span>καὶ μὲν δὴ καὶ ὀφθαλμία φλεγμονὴ μέν ἐστι τοῦ ἐπιπεφυκότος 
<span class="pb" data-page="6.877" id="p6.877"></span>
<span class="lb" data-page="6.877" data-line="1" id="p6.877.1"></span>ὑμένος τῷ κερατοειδεῖ, κατὰ συμβεβηκὸς δὲ τοῦ
<span class="lb" data-page="6.877" data-line="2" id="p6.877.2"></span>ὀφθαλμοῦ νόσημα. συμβαίνει δέ ποτε, τοῦ κερατοειδοῦς
<span class="lb" data-page="6.877" data-line="3" id="p6.877.3"></span>χιτῶνος ἕλκος ἔχοντος βαθὺ, κᾄπειτα διαβρωθέντος ὅλου,
<span class="lb" data-page="6.877" data-line="4" id="p6.877.4"></span>προπεσεῖν μέν τι τοῦ μετ’ αὐτὸν τοῦ ῥαγοειδοῦς ὀνομαζομένου,
<span class="lb" data-page="6.877" data-line="5" id="p6.877.5"></span>παρασπασθῆναι δὲ καὶ τὴν κόρην· καὶ τούτων
<span class="lb" data-page="6.877" data-line="6" id="p6.877.6"></span>ἕκαστον τῶν τριῶν ὀφθαλμοῦ πάθημα νομίζεται. καίτοι
<span class="lb" data-page="6.877" data-line="7" id="p6.877.7"></span>τὸ μὲν ἑλκωθῆναί τε καὶ διαβρωθῆναι τοῦ κερατοειδοῦς ἦν
<span class="lb" data-page="6.877" data-line="8" id="p6.877.8"></span>μόνου, τὸ δὲ προπεσεῖν τοῦ ῥαγοειδοῦς, τὸ δὲ παρασπασθῆναι
<span class="lb" data-page="6.877" data-line="9" id="p6.877.9"></span>τῆς κόρης. ἀλλ’, ὡς εἴρηται, τὰ τῶν ὁμοιομερῶν
<span class="lb" data-page="6.877" data-line="10" id="p6.877.10"></span>σωμάτων νοσήματα τοῦ σύμπαντος ὀργάνου κατὰ
<span class="lb" data-page="6.877" data-line="11" id="p6.877.11"></span>συμβεβηκός ἐστι. καὶ τοίνυν, ἐπειδὰν μὲν ἓν ὁτιοῦν ἐξ
<span class="lb" data-page="6.877" data-line="12" id="p6.877.12"></span>αὐτῶν <span class="milestone ed2page" data-n="15" data-unit="ed2page" id="ed2page.15"></span>νοσῇ σύνθετον νόσημα, τοῦ σύμπαντος ὀργάνου
<span class="lb" data-page="6.877" data-line="13" id="p6.877.13"></span>καὶ τοῦτο ἔσται νόσημα κατὰ συμβεβηκός· ἐπειδὰν
<span class="lb" data-page="6.877" data-line="14" id="p6.877.14"></span>δὲ πλείω μὲν, ἀλλ’ ἕκαστον ἑνὶ κατέχηται νοσήματι, σύνθετον
<span class="lb" data-page="6.877" data-line="15" id="p6.877.15"></span>ἂν εἴη οὕτως τὸ νόσημα τοῦ σύμπαντος ὀργάνου.
<span class="lb" data-page="6.877" data-line="16" id="p6.877.16"></span>ἔστω γὰρ, εἰ τύχοι, κατὰ τὸν ὀφθαλμὸν (οὐ γὰρ ἀδύνατος
<span class="lb" data-page="6.877" data-line="17" id="p6.877.17"></span>ἡ ὑπόθεσις) ἅμα μὲν πτερύγιον, ἅμα δὲ ὀφθαλμία,
<span class="lb" data-page="6.877" data-line="18" id="p6.877.18"></span>καὶ διάβρωσις τοῦ κερατοειδοῦς, καὶ πρόπτωσις τοῦ ῥαγοειδοῦς,
<span class="lb" data-page="6.877" data-line="19" id="p6.877.19"></span>καί τις ἀρχὴ γενέσεως ὑποχύματος. ὅτι μὲν οὐχ 
<span class="pb" data-page="6.878" id="p6.878"></span>
<span class="lb" data-page="6.878" data-line="1" id="p6.878.1"></span>ἓν οὐδ’ ἁπλοῦν ἐστι τὸ νόσημα, πρόδηλον παντί. καλέσει
<span class="lb" data-page="6.878" data-line="2" id="p6.878.2"></span>δ’ ὁ μέν τις αὐτὸ σύνθετον ὀφθαλμοῦ νόσον, ὁ δέ τις
<span class="lb" data-page="6.878" data-line="3" id="p6.878.3"></span>οὐδεμίαν σύνθετον, ἀλλὰ πολλὰ νοσήματα ἐρεῖ κατὰ τὸν
<span class="lb" data-page="6.878" data-line="4" id="p6.878.4"></span>ὀφθαλμὸν ὑπάρχειν ἐν διαφόροις αὐτοῦ μέρεσι συνεστῶτα.
<span class="lb" data-page="6.878" data-line="5" id="p6.878.5"></span>διαφέρει δ’ οὐδὲν ὡς πρὸς τὴν τῆς θεραπευτικῆς ἐνδείξεως
<span class="lb" data-page="6.878" data-line="6" id="p6.878.6"></span>ποικιλίαν, ἧσπερ ἕνεκα τὰ τοιαῦτα σύμπαντα ζητοῦμεν,
<span class="lb" data-page="6.878" data-line="7" id="p6.878.7"></span>εἴθ’ ἓν εἴη σύνθετον, εἴτε πολλὰ μαχομένης ἰάσεως δεόμενα.
<span class="lb" data-page="6.878" data-line="8" id="p6.878.8"></span>ῥηθήσεται δὲ δηλονότι περὶ αὐτῶν ἐπὶ πλέον ἐν
<span class="lb" data-page="6.878" data-line="9" id="p6.878.9"></span>τοῖς τῆς θεραπευτικῆς μεθόδου γράμμασιν. εἰς δὲ τὸν
<span class="lb" data-page="6.878" data-line="10" id="p6.878.10"></span>νῦν ἐνεστῶτα λόγον ἀπόχρη τό γε τοσοῦτον ἐνδείξασθαι
<span class="lb" data-page="6.878" data-line="11" id="p6.878.11"></span>καὶ δηλῶσαι, τὸ πιθανῶς ἂν ἑκατέρους δοξάζειν, τούς τε
<span class="lb" data-page="6.878" data-line="12" id="p6.878.12"></span>πολλὰ νοσήματα κατὰ τὸν ὀφθαλμὸν ὑπάρχειν ὑπολαμβάνοντας,
<span class="lb" data-page="6.878" data-line="13" id="p6.878.13"></span>τούς τε, καθάπερ ἓν τὸ πάσχον ὄργανον, οὕτω
<span class="lb" data-page="6.878" data-line="14" id="p6.878.14"></span>καὶ τὸ νόσημα ἓν εἶναι νομίζοντας, σύνθετον δὲ, ὅταν,
<span class="lb" data-page="6.878" data-line="15" id="p6.878.15"></span>ὡς εἴρηται, πλείονα μόρια πεπόνθῃ κατ’ αὐτόν. ὥσπερ
<span class="lb" data-page="6.878" data-line="16" id="p6.878.16"></span>οὖν τῶν ἁπλῶν νοσημάτων τὸ μὲν αὐτοῦ πρώτως ἦν
<span class="lb" data-page="6.878" data-line="17" id="p6.878.17"></span>νόσημα τοῦ σύμπαντος ὀργάνου, καθάπερ τὸ ὑπόχυμα,
<span class="lb" data-page="6.878" data-line="18" id="p6.878.18"></span>τὸ δὲ κατὰ συμβεβηκὸς, ὡς ἡ τοῦ κερατοειδοῦς ἕλκωσις,
<span class="lb" data-page="6.878" data-line="19" id="p6.878.19"></span>οὕτω καὶ τῶν συνθέτων νοσημάτων ἴδια μὲν ἔσται τοῦ 
<span class="pb" data-page="6.879" id="p6.879"></span>
<span class="lb" data-page="6.879" data-line="1" id="p6.879.1"></span>σύμπαντος ὀργάνου τὰ πολλοῖς αὐτοῦ μορίοις ἅμα διοχλοῦντα,
<span class="lb" data-page="6.879" data-line="2" id="p6.879.2"></span>κατὰ συμβεβηκὸς δὲ τὰ καθ’ ἕν τι μόριον ἐν
<span class="lb" data-page="6.879" data-line="3" id="p6.879.3"></span>αὐτῷ συνιστάμενα νοσήματα σύνθετα, καθάπερ ἡ ὀφθαλμία,
<span class="lb" data-page="6.879" data-line="4" id="p6.879.4"></span>φλεγμονὴ τοῦ ἐπιπεφυκότος ὑμένος ὑπάρχουσα. σύνθετον
<span class="lb" data-page="6.879" data-line="5" id="p6.879.5"></span>γὰρ ἐδείκνυτο πάθος ἡ φλεγμονή· προσγινομένου
<span class="lb" data-page="6.879" data-line="6" id="p6.879.6"></span>δὲ ἕλκους κατὰ τὸν αὐτὸν τοῦτον ὑμένα, πολὺ μὲν ἂν
<span class="lb" data-page="6.879" data-line="7" id="p6.879.7"></span>οὕτω γε μᾶλλον ἐν συνθέτῳ νοσήματι τὸ μόριον εἴη,
<span class="lb" data-page="6.879" data-line="8" id="p6.879.8"></span>λέγοιτο δ’ ἂν οὐδὲν ἧττον καὶ αὐτὸς ὁ σύμπας ὀφθαλμὸς
<span class="lb" data-page="6.879" data-line="9" id="p6.879.9"></span>ὑπὸ συνθέτου νοσήματος ἔχεσθαι. τὰ μὲν δὴ τοιαῦτα
<span class="lb" data-page="6.879" data-line="10" id="p6.879.10"></span>κατὰ συμβεβηκὸς ὅλων τῶν ὀργάνων ἐστὶ νοσήματα σύνθετα·
<span class="lb" data-page="6.879" data-line="11" id="p6.879.11"></span>τὰ δ’ ἐκ τοῦ πολλὰ μόρια πεπονθέναι καθ’ ἕνα
<span class="lb" data-page="6.879" data-line="12" id="p6.879.12"></span>χρόνον αὐτῶν τῶν ὀργάνων ἐστὶ πρώτως νοσήματα σύνθετα,
<span class="lb" data-page="6.879" data-line="13" id="p6.879.13"></span>καὶ μᾶλλον εἰ καὶ τῶν κατὰ μέρος ἕκαστον τῶν
<span class="lb" data-page="6.879" data-line="14" id="p6.879.14"></span>ἁπλῶν μὴ κατά τι συμβεβηκὸς, ἀλλὰ πρώτως εἴη τοῦ σύμπαντος
<span class="lb" data-page="6.879" data-line="15" id="p6.879.15"></span>ὀργάνου νόσημα, καθάπερ ἐν ὀφθαλμῷ πτερύγιον,
<span class="lb" data-page="6.879" data-line="16" id="p6.879.16"></span>ὑπόχυμα, ῥυάς. ἕκαστόν τε γὰρ τούτων ἴδιόν ἐστιν
<span class="lb" data-page="6.879" data-line="17" id="p6.879.17"></span>ὀφθαλμοῦ νόσημα, καὶ πάνθ’ ἅμα γιγνόμενα σύνθετον
<span class="lb" data-page="6.879" data-line="18" id="p6.879.18"></span>ὀφθαλμοῦ νόσον ἰδίαν ἐργάζεται. τοιαύτῃ τις ἂν χρώμενος
<span class="lb" data-page="6.879" data-line="19" id="p6.879.19"></span>μεθόδῳ πάντα ἐξευρίσκοι τὰ σύνθετα νοσήματα τῶν 
<span class="pb" data-page="6.880" id="p6.880"></span>
<span class="lb" data-page="6.880" data-line="1" id="p6.880.1"></span>ὅλων ὀργάνων. ἐμοὶ δὲ ἐπεξέρχεσθαί τε καὶ συντιθέναι
<span class="lb" data-page="6.880" data-line="2" id="p6.880.2"></span>πάντα περιττὸν ἐδόκει. μεμαθηκώς τις γὰρ τά θ’ ἁπλᾶ
<span class="lb" data-page="6.880" data-line="3" id="p6.880.3"></span>νοσήματα πάντα καὶ τὸν τρόπον αὐτῶν τῆς συνθέσεως,
<span class="lb" data-page="6.880" data-line="4" id="p6.880.4"></span>ἱκανὸς ἂν εἴη γυμνάζειν ἑαυτὸν ἐν τοῖς κατὰ μέρος· ὡς
<span class="lb" data-page="6.880" data-line="5" id="p6.880.5"></span>τό γ’ ἀναγνῶναι μόνον εἰσάπαξ, ὅσα γέγραπται κατὰ τόδε
<span class="lb" data-page="6.880" data-line="6" id="p6.880.6"></span>τὸ βιβλίον, οὐδὲν ὄφελος, εἰ μὴ μέλλοι τις ἐν αὐτοῖς ἐπὶ
<span class="lb" data-page="6.880" data-line="7" id="p6.880.7"></span>πλεῖστον γυμνάζεσθαι. 
</p>
</section>
</section>
</article>
