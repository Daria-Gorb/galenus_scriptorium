<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg051.1st1K-grc1.xml">De tremore, palpitatione, convulsione et rigore</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg051.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">7</span>, <span class="biblScope">3</span>, <span class="biblScope">7</span>, <span class="biblScope">584-642</span>, <span class="date" rel="-">1824</span>
</span>. </span>
<a href="https://catalog.hathitrust.org/Record/009723957">HathiTrust</a>
</span>
</p>
</div>
</header>
<section id="s">
<span class="pb" data-page="584" id="p584"></span>
<section id="s1" title="Chapter 1">
<h1>ΓΑΛΗΝΟΥ ΠΕΡΙ ΤΡΟΜΟΥ ΚΑΙ ΠΑΛΜΟΥ
<br/>ΚΑΙ ΣΠΑΣΜΟΥ ΚΑΙ ΡΙΓΟΥΣ ΒΙΒΛΙΟΝ.
</h1>
<p>
<span class="lb" data-page="584" data-line="1" id="p584.1"></span>Ἐπειδὴ Πραξαγόρας ὁ Νικάρχου, τά τε
<span class="lb" data-page="584" data-line="2" id="p584.2"></span>ἄλλα τῆς ἰατρικῆς ἐν τοῖς ἀρίστοις γενόμενος ἔν τε τοῖς περὶ
<span class="lb" data-page="584" data-line="3" id="p584.3"></span>φύσιν λογισμοῖς δεινότατος, οὐκ ὀρθῶς μοι δοκεῖ περί τε
<span class="lb" data-page="584" data-line="4" id="p584.4"></span>σφυγμοῦ καὶ παλμοῦ καὶ σπασμοῦ <span class="milestone ed2page" data-n="200" data-unit="ed2page" id="ed2page.200"></span>καὶ τρόμου γινώσκειν,
<span class="lb" data-page="584" data-line="5" id="p584.5"></span>ἀρτηριῶν μὲν ἅπαντα νομίζων εἶναι πάθη, διαφέρειν
<span class="lb" data-page="584" data-line="6" id="p584.6"></span>δὲ ἀλλήλων μεγέθει· διὰ τοῦτο ἔδοξέ μοι κοινῇ περὶ πάντων
<span class="lb" data-page="584" data-line="7" id="p584.7"></span>αὐτῶν ἐν τῷδε τῷ γράμματι διελθεῖν, οὐχ ἵνα ἐλέγξαιμι
<span class="lb" data-page="584" data-line="8" id="p584.8"></span>Πραξαγόραν ἐν οἷς σφάλλεται, τοῦτο μὲν γὰρ αὐτάρκως 
<span class="pb" data-page="585" id="p585"></span>
<span class="lb" data-page="585" data-line="1" id="p585.1"></span>Ἡρόφιλος ἔπραξε, μαθητὴς αὐτοῦ γενόμενος, ἀλλ’ ἵν’ οἷς
<span class="lb" data-page="585" data-line="2" id="p585.2"></span>ὀρθῶς ἐκεῖνος ἔγραψε τὰ λείποντα προσθῶ. περὶ μὲν δὴ
<span class="lb" data-page="585" data-line="3" id="p585.3"></span>τοῦ σφυγμοῦ, τί ποτ’ ἔστι καὶ καθ’ ὅντινα τρόπον γίνεσθαι
<span class="lb" data-page="585" data-line="4" id="p585.4"></span>πέφυκεν, ἔν τε τῇ περὶ σφυγμῶν πραγματείᾳ δέδεικται καὶ
<span class="lb" data-page="585" data-line="5" id="p585.5"></span>νῦν εἰρήσεται τοσοῦτον, ὅσον ἂν εἰς τὰ προκείμενα χρήσιμον
<span class="lb" data-page="585" data-line="6" id="p585.6"></span>εἶναι φαίνηται. περὶ δὲ τῶν ἄλλων ἐν τῷδε τῷ πράγματι
<span class="lb" data-page="585" data-line="7" id="p585.7"></span>δίειμι, τὴν ἀρχὴν ἐνθένδε ποιησάμενος. 
</p>
</section>
<section id="s2" title="Chapter 2">
<p>
<span class="lb" data-page="585" data-line="8" id="p585.8"></span>Αἰσθηταὶ κινήσεις ἐν τοῖς τῶν ζώων σώμασιν,
<span class="lb" data-page="585" data-line="9" id="p585.9"></span>ὁπόταν ὑγιαίνωσι, διτταὶ τῷ γένει φαίνονται· καθ’
<span class="lb" data-page="585" data-line="10" id="p585.10"></span>ὁρμὴν μὲν ἢ κατὰ προαίρεσιν, ἢ ὅπως ἂν ὀνομάζειν ἐθέλωσιν
<span class="lb" data-page="585" data-line="11" id="p585.11"></span>οἱ τὰ μὲν τοιαῦτα δεινοὶ, τῆς δὲ τῶν πραγμάτων ἐπιστήμης
<span class="lb" data-page="585" data-line="12" id="p585.12"></span>ἀμελοῦντες, αἱ διὰ νεύρων τε καὶ μυῶν γινόμεναι, καὶ ταύτας
<span class="lb" data-page="585" data-line="13" id="p585.13"></span>ἔθος ἐστὶ τοῖς ἰατροῖς ὀνομάζειν προαιρετικὰς ἐνεργείας·
<span class="lb" data-page="585" data-line="14" id="p585.14"></span>ἕτεραι δὲ κινήσεις εἰσὶν ἐν τοῖς τῶν ζώων σώμασιν αἱ κατὰ
<span class="lb" data-page="585" data-line="15" id="p585.15"></span>τὰς ἀρτηρίας τε καὶ τὴν καρδίαν, ἃς προσαγορεύουσι ζωτικὰς,
<span class="lb" data-page="585" data-line="16" id="p585.16"></span>ὄντος καὶ ἄλλου τρίτου γένους κινήσεων ἐν ταῖς φλεψὶν,
<span class="lb" data-page="585" data-line="17" id="p585.17"></span>οὐκ αἰσθητοῦ, ὑπὲρ ὧν οὐδὲν ἐν τῷ παρόντι δέομαι λέγειν.
<span class="lb" data-page="585" data-line="18" id="p585.18"></span>ἀλλ’ ἥ γε διὰ τῶν μυῶν τε καὶ τῶν νεύρων γινομένη, καθ’ ἣν 
<span class="pb" data-page="586" id="p586"></span>
<span class="lb" data-page="586" data-line="1" id="p586.1"></span>καὶ τὰς χεῖρας καὶ τὰ σκέλη κινοῦμεν, ἐν τρόμοις καὶ σπασμοῖς
<span class="lb" data-page="586" data-line="2" id="p586.2"></span>καὶ ῥίγεσι νοσώδεσιν, ἐνίοτε δὲ καὶ τοῖς παλμοῖς φαίνεται.
<span class="lb" data-page="586" data-line="3" id="p586.3"></span>πάντα γὰρ τὰ τοιαῦτα παθήματα πλημμελεῖς κινήσεις εἰσὶ
<span class="lb" data-page="586" data-line="4" id="p586.4"></span>τῶν αὐτῶν ὀργάνων, ἀφ’ ὧν ὑγιαινόντων αἱ καθ’ ὁρμὴν ἐπιτελοῦνται
<span class="lb" data-page="586" data-line="5" id="p586.5"></span>κινήσεις. 
</p>
</section>
<section id="s3" title="Chapter 3">
<p>
<span class="lb" data-page="586" data-line="6" id="p586.6"></span>Ὁ τρόμος μὲν οὖν γίνεται τῆς ὀχούσης καὶ
<span class="lb" data-page="586" data-line="7" id="p586.7"></span>κινούσης τὸ σῶμα δυνάμεως ἀῤῥωστίᾳ. οὐ γὰρ ἐξ ἑαυτῶν
<span class="lb" data-page="586" data-line="8" id="p586.8"></span>δήπου τὰ μόρια τῶν ζώων οὕτως ὄντα βαρέα καὶ κάτω φέρεσθαι
<span class="lb" data-page="586" data-line="9" id="p586.9"></span>πεφυκότα, τὰς εἰς ἅπαντα τόπον ἔχει κινήσεις, ἀλλ’
<span class="lb" data-page="586" data-line="10" id="p586.10"></span>ἡ διὰ τῶν νεύρων τοῖς μυσὶν ἀπὸ τῆς ἀρχῆς ἐπιπεμπομένη δύναμις
<span class="lb" data-page="586" data-line="11" id="p586.11"></span>οἷον ὄχημά τι καὶ πτέρωμα τῆς κινήσεως αὐτοῖς ἐστιν,
<span class="lb" data-page="586" data-line="12" id="p586.12"></span>ἣν ὅταν μὲν ἀπολέσῃ τελέως, ἀπόλλυσι δὲ τὰ παραλελυμένα,
<span class="lb" data-page="586" data-line="13" id="p586.13"></span>καταφέρεται καὶ πίπτει κάτω δίκην ὄρνιθος πτεροῤῥυήσαντος,
<span class="lb" data-page="586" data-line="14" id="p586.14"></span>ὅθεν οὐδεμία κίνησις ἀπολείπεται τοῖς οὕτω παθοῦσιν. εἰ δὲ
<span class="lb" data-page="586" data-line="15" id="p586.15"></span>περιγίνοιτο μὲν ἡ δύναμις, ὀλίγη δὲ καὶ ἀσθενὴς, ὡς μήθ’
<span class="lb" data-page="586" data-line="16" id="p586.16"></span>ἱκανῶς ὀχεῖν τε καὶ βαστάζειν τὰ μέρη τοῦ σώματος, ἢ ὥσπέρ
<span class="lb" data-page="586" data-line="17" id="p586.17"></span>τι φορτίον φέρειν μὴ δύνασθαι, ἀνάγκη τὸ διακείμενον οὕτω
<span class="lb" data-page="586" data-line="18" id="p586.18"></span>μόριον ἐν τρόμῳ καθορᾶσθαι. αἱ γὰρ ὑπὲρ τὴν δύναμιν τοῖς 
<span class="pb" data-page="587" id="p587"></span>
<span class="lb" data-page="587" data-line="1" id="p587.1"></span>ἀσθενέσι κινήσεις βίαιοί τε καὶ πρὸς ἀνάγκην γιγνόμεναι τρομώδεις
<span class="lb" data-page="587" data-line="2" id="p587.2"></span>εἰσίν. οἶμαί σε πολλάκις ἑωρακέναι βαρὺ φορτίον
<span class="lb" data-page="587" data-line="3" id="p587.3"></span>ᾑρημένον τινὰ, κᾄπειτα βαδίζειν ἐπιχειροῦντα πρὸς βίαν, ὡς
<span class="lb" data-page="587" data-line="4" id="p587.4"></span>τρομώδης γίνεται τοῖν σκελοῖν. καὶ γὰρ εἰ καὶ ταῖν χεροῖν
<span class="lb" data-page="587" data-line="5" id="p587.5"></span>ὑπέρβαρύ τι βαστάζειν ἐπιχειροίη, τρομώδης ἔσται ταῖν χεροῖν.
<span class="lb" data-page="587" data-line="6" id="p587.6"></span>οὕτω δὲ <span class="milestone ed2page" data-n="201" data-unit="ed2page" id="ed2page.201"></span>καὶ ἄνθρωπος ὅταν φοβῆται, ἤν τέ τι
<span class="lb" data-page="587" data-line="7" id="p587.7"></span>ταῖς χερσὶ δρᾷν, ἤν τε βαδίζειν ἐθέλῃ, τρομώδεις μὲν αἱ χεῖρες
<span class="lb" data-page="587" data-line="8" id="p587.8"></span>αὐτῷ τολμῶντι δι’ αὐτῶν ἐνεργεῖν, τρομώδη δὲ τὰ σκέλη
<span class="lb" data-page="587" data-line="9" id="p587.9"></span>βαδίζειν ἐπιχειροῦντι. καθαιρεῖ γὰρ ἰσχὺν δυνάμεως οὐδὲν
<span class="lb" data-page="587" data-line="10" id="p587.10"></span>ἧττον τῶν ἄλλων φόβος. ἢν δὲ ἅπαξ αὕτη καταπέσῃ καὶ
<span class="lb" data-page="587" data-line="11" id="p587.11"></span>ἀῤῥωστήσῃ, πᾶν ἄχθος γίγνεται, κᾂν παντελῶς ᾖ κουφότατον.
<span class="lb" data-page="587" data-line="12" id="p587.12"></span>ὥστε καὶ τὸ σῶμα τοῦ ζώου, κοῦφον ὂν πρότερον, οἷα
<span class="lb" data-page="587" data-line="13" id="p587.13"></span>φορτίον αὐτὴν βαρύνει. γέροντες δ’ ὡσαύτως ἀπ’ ἀσθενείας
<span class="lb" data-page="587" data-line="14" id="p587.14"></span>τὰ πολλὰ τρομώδεις εἰσὶ, ὅσοις τε διὰ νόσον ἡ τοῦ σώματος
<span class="lb" data-page="587" data-line="15" id="p587.15"></span>ἰσχὺς ἐπόνησεν, οὐδὲ τούτοις ἄνευ τρόμων αἱ κινήσεις.
<span class="lb" data-page="587" data-line="16" id="p587.16"></span>ἐν πᾶσι γὰρ τοῖς οὕτως ἔχουσιν ἡ κινοῦσα τὰ μέρη καὶ βαστάζουσα
<span class="lb" data-page="587" data-line="17" id="p587.17"></span>δύναμις, ἀῤῥωστήσασα νυνὶ, ὅσον ἐπεφύκει πρότερον 
<span class="pb" data-page="588" id="p588"></span>
<span class="lb" data-page="588" data-line="1" id="p588.1"></span>αἴρειν, οὐκέτι δύναται, καθάπερ ὀκλάζουσα περὶ τὴν κίνησιν.
<span class="lb" data-page="588" data-line="2" id="p588.2"></span>ἔνθα δ’ ἂν ὅλος ὁ τόνος ἐνδῷ τῆς φύσεως, ἐνταῦθα
<span class="lb" data-page="588" data-line="3" id="p588.3"></span>τοῦ κουφίζοντος ἀποροῦντα τὰ σώματα τῷ σφετέρῳ βάρει
<span class="lb" data-page="588" data-line="4" id="p588.4"></span>φέρεται κάτω, καὶ ἔμεινεν ἐνταῦθα. καθάπερ ἐν παραλύσεσιν,
<span class="lb" data-page="588" data-line="5" id="p588.5"></span>εἰ πᾶσαν τὴν δύναμιν ἡ ἰσχὺς ἐπελελοίπει τελέως· ὅσον
<span class="lb" data-page="588" data-line="6" id="p588.6"></span>δὲ αὐτῆς λείπεται, τοῦτο πάλιν ὀχεῖν ἐπιχειρεῖ. δύναται δὲ
<span class="lb" data-page="588" data-line="7" id="p588.7"></span>οὐδὲ νῦν ὅσον βούλεται<span class="milestone ed1page" data-n="365" data-unit="ed1page" id="ed1page.365"></span> δι’ ἀσθένειαν· ἀλλ’ ὀλίγον μέν
<span class="lb" data-page="588" data-line="8" id="p588.8"></span>τι κουφίζει, τὸ πλέον δ’ ἀπολείπει, ἀτελῆ καὶ κολοβὴν ἐγκαταλείπουσα
<span class="lb" data-page="588" data-line="9" id="p588.9"></span>καὶ ταύτῃ τὴν κίνησιν. αὖθις οὖν ἐπιτρέπει τοῖς
<span class="lb" data-page="588" data-line="10" id="p588.10"></span>σώμασι φέρεσθαι κάτω. τούτου συνεχῶς ἀποτελουμένου, καὶ
<span class="lb" data-page="588" data-line="11" id="p588.11"></span>τὴν ἄνω φορὰν ἐκδεχομένης ἀεὶ τῆς κάτω, συναπτούσης δὲ αὖ
<span class="lb" data-page="588" data-line="12" id="p588.12"></span>πάλιν τῆς ἄνω, διπλῆ μὲν καὶ σύνθετος ἡ πᾶσα γίνεται κίνησις,
<span class="lb" data-page="588" data-line="13" id="p588.13"></span>ἀμειβόντων ἀεὶ τῶν μορίων τοὺς τόπους. ὄνομα δὲ τῷ
<span class="lb" data-page="588" data-line="14" id="p588.14"></span>πάθει τρόμος, εἰς μὲν τὰ κάτω τῆς φορᾶς τοῖς σώμασι τῷ
<span class="lb" data-page="588" data-line="15" id="p588.15"></span>σφετέρῳ βάρει γινομένης, ἄνω δὲ αὖ πάλιν ὑπὸ τῆς δυνάμεως
<span class="lb" data-page="588" data-line="16" id="p588.16"></span>αἰρομένης. 
</p>
</section>
<section id="s4" title="Chapter 4">
<p>
<span class="lb" data-page="588" data-line="17" id="p588.17"></span>Ἀλλὰ καὶ παλμὸς, ἴσως φήσει τις, ὡσαύτως
<span class="lb" data-page="588" data-line="18" id="p588.18"></span>τῷ τρόμῳ κίνησίς ἐστιν ἀβούλητός τε καὶ ἀκούσιος ἐπαιρομένων ﻿
<span class="pb" data-page="589" id="p589"></span>
<span class="lb" data-page="589" data-line="1" id="p589.1"></span>τε καὶ καταφερομένων τῶν παλλομένων μερῶν. πῇ
<span class="lb" data-page="589" data-line="2" id="p589.2"></span>ποτ’ οὖν διοίσει τρόμος παλμοῦ; μέχρι μὲν τοῦδε φαίνονται μηδὲν
<span class="lb" data-page="589" data-line="3" id="p589.3"></span>ἀλλήλων διαφέροντες, διενηνόχασι δὲ, οὔτε γὰρ τόπον πάσχοντα
<span class="lb" data-page="589" data-line="4" id="p589.4"></span>τὸν αὐτόν φημι εἶναι τοῖς παλλομένοις, οὔτ’ αἰτίαν, οὔτε
<span class="lb" data-page="589" data-line="5" id="p589.5"></span>σύμπτωμα. τρέμει μὲν γὰρ μὴ προελόμενος κινεῖν τὸ κῶλον
<span class="lb" data-page="589" data-line="6" id="p589.6"></span>οὐδείς· πάλλεται δὲ τὰ παλλόμενα, κᾂν ἀποκείμενα τύχῃ, κᾂν
<span class="lb" data-page="589" data-line="7" id="p589.7"></span>μηδεμίαν κίνησιν αὐτοῖς ἐπάγῃς. ἀπατῶνται δὲ κᾀνταῦθα
<span class="lb" data-page="589" data-line="8" id="p589.8"></span>πολλοὶ, κεφαλάς τε τρομώδεις ὁρῶντες, ἀκίνητόν τε χεῖρα,
<span class="lb" data-page="589" data-line="9" id="p589.9"></span>καὶ σκέλος, ὡς ἂν δόξειεν, ἀποτεταμένον ἐχόντων τινῶν,
<span class="lb" data-page="589" data-line="10" id="p589.10"></span>ἔπειτ’ οὐδὲν ἧττον τρεμόντων. οὓς χρὴ διδάξαι τὸν λόγον
<span class="lb" data-page="589" data-line="11" id="p589.11"></span>τοῦτον, οὐχ ὑπ’ ἐμοῦ νῦν πρῶτον λεγόμενον, ἀλλὰ καὶ πολλοῖς
<span class="lb" data-page="589" data-line="12" id="p589.12"></span>τῶν παλαιῶν, οὐχ ὅσα φαίνεται κινεῖσθαι, ταῦτα κινεῖσθαι
<span class="lb" data-page="589" data-line="13" id="p589.13"></span>φᾶσι μόνα. πολλὰ γοῦν ἀκίνητα μὲν εἶναι δοκεῖ, ἕνα
<span class="lb" data-page="589" data-line="14" id="p589.14"></span>καὶ τὸν αὐτὸν ἐπέχοντα τόπον, οὐδὲν δὲ ἧττον κινεῖται.
<span class="lb" data-page="589" data-line="15" id="p589.15"></span>τοὺς γοῦν ὄρνιθας οὐ μόνον ἄνω καὶ κάτω φερομένους, ἀλλὰ
<span class="lb" data-page="589" data-line="16" id="p589.16"></span>κᾂν ἕνα τόπον ἐν τῷ ἀέρι κατειληφότες ὦσιν, ἐν κινήσει καὶ
<span class="lb" data-page="589" data-line="17" id="p589.17"></span>τόθ’ ὑπάρχειν. ἐὰν γοῦν ἐν ἐκείνῳ τῷ τόπῳ νεκρὸν ὄρνιθος 
<span class="pb" data-page="590" id="p590"></span>
<span class="lb" data-page="590" data-line="1" id="p590.1"></span>σῶμα τεθῇ, ῥᾳδίως ἐπὶ τὴν γῆν κατενεχθήσεται τῷ βάρει
<span class="lb" data-page="590" data-line="2" id="p590.2"></span>ῥέψαν. <span class="milestone ed2page" data-n="202" data-unit="ed2page" id="ed2page.202"></span>ᾧ δῆλον ὅτι καὶ τὸ μένον ἐπὶ τοῦ αὐτοῦ τόπου
<span class="lb" data-page="590" data-line="3" id="p590.3"></span>σῶμα κινήσει τινὶ προσχρώμενον ἐμετεωρίζετο, κατὰ
<span class="lb" data-page="590" data-line="4" id="p590.4"></span>τοσοῦτον μέρος γε κινήσεως, ὅσον ἔσχεν ἂν, εἰ μόνῳ τῷ βάρει
<span class="lb" data-page="590" data-line="5" id="p590.5"></span>καταφερόμενον τετύχηκεν. ὥστε ἣν δοκεῖς ἀκινησίαν εἶναι,
<span class="lb" data-page="590" data-line="6" id="p590.6"></span>σύνθετός ἐστι κίνησις ἐκ δύο τινῶν εἰς ὑπεναντίους τόπους
<span class="lb" data-page="590" data-line="7" id="p590.7"></span>ἀπάγειν τὸ σῶμα δυναμένων κινήσεων συγκειμένη. ὧν εἰ τὴν
<span class="lb" data-page="590" data-line="8" id="p590.8"></span>ἑτέραν ἀφέλοις τὴν ἄνω, τὴν λοιπὴν ὄψει ῥᾳδίως εἰς τὸν
<span class="lb" data-page="590" data-line="9" id="p590.9"></span>κάτω τόπον ἀπάγουσαν τὸ σῶμα. τοῦτ’ οὖν καὶ Ἱπποκράτης
<span class="lb" data-page="590" data-line="10" id="p590.10"></span>διδάσκει εἰπών· ἑστάναι ἕλκεσιν ἥκιστα συμφέρει. καὶ
<span class="lb" data-page="590" data-line="11" id="p590.11"></span>ἄλλως, ἢν ἐν σκέλει ἔχῃ τὸ ἕλκος, οὐδὲ καθῆσθαι, οὐδὲ πορεύεσθαι,
<span class="lb" data-page="590" data-line="12" id="p590.12"></span>ἀλλὰ ἡσυχίην ἔχειν καὶ ἀτρεμίζειν συμφέρει. τὸ
<span class="lb" data-page="590" data-line="13" id="p590.13"></span>μὲν γὰρ ἀτρεμίζειν καὶ ἡσυχάζειν ὡς ὠφελοῦν ἐπαινεῖ· τὸ
<span class="lb" data-page="590" data-line="14" id="p590.14"></span>δὲ ἑστάναι καὶ καθῆσθαί, φησιν, ἥκιστα συμφέρει, ἕτερόν τι
<span class="lb" data-page="590" data-line="15" id="p590.15"></span>τοῦ ἀτρεμίζειν καὶ ἡσυχάζειν ὑπάρχον. ἐντέτανται γὰρ καὶ
<span class="lb" data-page="590" data-line="16" id="p590.16"></span>τόθ’ οἱ μύες βαστάζοντές τε καὶ ἀπὸ τῆς γῆς ἐξαίροντες καὶ
<span class="lb" data-page="590" data-line="17" id="p590.17"></span>ὀρθοῦντες τὸ σῶμα. διὰ τοῦτο τοῦ περιπατεῖν οὐδὲν ἧττον
<span class="lb" data-page="590" data-line="18" id="p590.18"></span>τὸ ἑστάναι κοπῶδες, ὡς ἂν καὶ αὐτὸ κίνησις ὄν. ἀρθείσης 
<span class="pb" data-page="591" id="p591"></span>
<span class="lb" data-page="591" data-line="1" id="p591.1"></span>γοῦν τῆς ψυχῆς τῆς κινούσης τε καὶ ὀρθούσης τὸ σῶμα, ῥᾳδίως
<span class="lb" data-page="591" data-line="2" id="p591.2"></span>ὄψει κείμενον ἐπὶ τῆς γῆς τὸ πρότερον ὂν ὀρθῶς. ᾧ δῆλον
<span class="lb" data-page="591" data-line="3" id="p591.3"></span>ὅτι καὶ ὁπόταν ὀρθὸν ᾖ, οὐκ ἦν ἀκίνητον, ἀλλ’ εἶχέ τι
<span class="lb" data-page="591" data-line="4" id="p591.4"></span>κουφίζον τε καὶ βαστάζον καὶ ἐξαῖρον αὐτό. ἐγὼ μὲν οὖν
<span class="lb" data-page="591" data-line="5" id="p591.5"></span>οὐδὲ τὸν κατακείμενον ἄνθρωπον, εἰ τὴν μὲν κεφαλὴν ὑψηλοτέραν
<span class="lb" data-page="591" data-line="6" id="p591.6"></span>ἔχοι, τοὺς δὲ πόδας ταπεινοτέρους, οὐδὲ τοῦτον ἀκίνητον
<span class="lb" data-page="591" data-line="7" id="p591.7"></span>εἶναί φημι παντάπασιν. ὑπέῤῥει γὰρ ἂν ῥᾳδίως ἐπὶ
<span class="lb" data-page="591" data-line="8" id="p591.8"></span>πόδας ἀπὸ τῶν ὑψηλοτέρων εἰς τὸ κάταντες ῥέπων, εἰ μή που
<span class="lb" data-page="591" data-line="9" id="p591.9"></span>κινήσῃ τὴν ῥοπὴν ταύτην ἀντισηκοῦσαν. ταῦτ’ ἆρα καὶ ὁ
<span class="lb" data-page="591" data-line="10" id="p591.10"></span>Ἱπποκράτης ἔλεγεν· εἰ δὲ καὶ προπετὴς γένοιτο, καὶ καταῤῥέοι
<span class="lb" data-page="591" data-line="11" id="p591.11"></span>ἀπὸ τῆς κλίνης ἐπὶ πόδας, δεινότερόν ἐστι. τὸ γὰρ ἐπὶ
<span class="lb" data-page="591" data-line="12" id="p591.12"></span>τοὺς πόδας ὑποῤῥεῖν κατακείμενον ἀῤῥωστούσης ἐσχάτως δυνάμεως
<span class="lb" data-page="591" data-line="13" id="p591.13"></span>βεβαιότατόν ἐστι γνώρισμα. ἑστάναι μὲν γὰρ ἢ καθέζεσθαι
<span class="lb" data-page="591" data-line="14" id="p591.14"></span>ἢ ἀνίστασθαι μὴ δύνασθαι δεινὸν μὲν, ἀλλ’ ἧττον
<span class="lb" data-page="591" data-line="15" id="p591.15"></span>δεινὸν, ἀπολήγουσι γὰρ πρὸς ταῦτα πολλοὶ τῶν νοσούντων,
<span class="lb" data-page="591" data-line="16" id="p591.16"></span>εἰς ἔσχατον ἀσθενείας οὔπω προϊόντες· τὸ δὲ μὴ κατακεῖσθαι
<span class="lb" data-page="591" data-line="17" id="p591.17"></span>δύνασθαι ζῶντος τρόπον, ἀλλὰ κᾀνταῦθα καθάπερ νεκρὸν καὶ
<span class="lb" data-page="591" data-line="18" id="p591.18"></span>ἄψυχον σῶμα καταφέρεσθαι, κακῶν ἔσχατον. τοῦτο ἐν τῷ 
<span class="pb" data-page="592" id="p592"></span>
<span class="lb" data-page="592" data-line="1" id="p592.1"></span>περὶ χυμῶν ἔῤῥιψιν ἐκάλεσεν, ὅπερ οἱ ἐξηγησάμενοι τὸ σύγγραμμα
<span class="lb" data-page="592" data-line="2" id="p592.2"></span>μὴ νοήσαντες ἐλάλησαν πολλά. τὸ γὰρ καταβεβλῆσθαι
<span class="lb" data-page="592" data-line="3" id="p592.3"></span>δίκην ἀψύχου σώματος, παντὸς τοῦ τόνου τελείως
<span class="lb" data-page="592" data-line="4" id="p592.4"></span>ἐκλελυμένου τε καὶ ἀπολωλότος ἔῤῥιψιν εἶπεν, ὥστε μὴ
<span class="lb" data-page="592" data-line="5" id="p592.5"></span>ταὐτὸν εἶναι τὸ ἐῤῥίφθαι τῷ κατακεῖσθαι, ἀλλ’ ὃν ἔχει
<span class="lb" data-page="592" data-line="6" id="p592.6"></span>λόγον τὸ καταπίπτειν πρὸς τὸ κατακεῖσθαι. οὕτω κᾀπὶ
<span class="lb" data-page="592" data-line="7" id="p592.7"></span>τῶν ὀρνίθων ἕτερον μέν ἐστιν ἐπὶ γῆν καταπτῆναι, ἕτερον
<span class="lb" data-page="592" data-line="8" id="p592.8"></span>δὲ πεσεῖν ἐπὶ τὴν γῆν. τὸ μὲν γὰρ ἐνέργεια, τὸ δὲ
<span class="lb" data-page="592" data-line="9" id="p592.9"></span>πάθος. ὡσαύτως οὖν τούτοις ἐνέργεια μὲν ἡ κατάκλισίς
<span class="lb" data-page="592" data-line="10" id="p592.10"></span>ἐστι, πάθημα δὲ ἡ ἔῤῥιψις. πρὸς τί δή μοι ταῦτα λέγεται;
<span class="lb" data-page="592" data-line="11" id="p592.11"></span>ἵνα τοὺς ἐπηρκότας ἢ σκέλος ἢ χεῖρα, κᾄπειτα φυλάττοντας,
<span class="lb" data-page="592" data-line="12" id="p592.12"></span>ὡς ἔχουσι, μὴ δόξῃς ἀκινήτους εἶναι, μηδ’ ἂν
<span class="lb" data-page="592" data-line="13" id="p592.13"></span>ὅτι μάλιστα τυγχάνωσιν. ἕνα καὶ τὸν αὐτὸν ἀεὶ κατέχοντες
<span class="lb" data-page="592" data-line="14" id="p592.14"></span>τόπον. εἰ δ’ οὐ βούλει συγχωρῆσαι κίνησιν ὑπάρχειν τοῖς
<span class="lb" data-page="592" data-line="15" id="p592.15"></span>οὕτω διακειμένοις, ἀλλ’ ἐνέργειάν τε πάντως αὐτοῖς συγχωρήσεις
<span class="lb" data-page="592" data-line="16" id="p592.16"></span>ὑπάρχειν, καὶ διπλασίαν γε τὴν ῥώμην ταύτην τῆς
<span class="lb" data-page="592" data-line="17" id="p592.17"></span>ἁπλῆς ἐνεργείας. ἐν μὲν γὰρ ταῖς ἁπλαῖς ἓν γένος ἐνεργεῖ
<span class="lb" data-page="592" data-line="18" id="p592.18"></span>μυῶν, ἤτοι τῶν καμπτόντων, ἢ τῶν ἐντεινόντων τὸ
<span class="lb" data-page="592" data-line="19" id="p592.19"></span>κῶλον· ὅταν δὲ ἀποτείνας αὐτὸ διαφυλάττῃς, ἄμφω τὰ 
<span class="pb" data-page="593" id="p593"></span>
<span class="lb" data-page="593" data-line="1" id="p593.1"></span>γένη τῶν μυῶν ἰσοσθενῶς ἐνεργεῖ. εἰ δὲ τούτου μνημονεύεις,
<span class="lb" data-page="593" data-line="2" id="p593.2"></span>ἀληθῆ παραφυλάττων εὑρήσεις ἀεὶ τὸν λόγον, ὅτι τῷ μηδεμίαν
<span class="lb" data-page="593" data-line="3" id="p593.3"></span>ἐπιχειροῦντι <span class="milestone ed2page" data-n="203" data-unit="ed2page" id="ed2page.203"></span>κινεῖσθαι κίνησιν οὐκ ἐγγίνεται τρόμος.
<span class="lb" data-page="593" data-line="4" id="p593.4"></span>ἀδυνάτου γάρ ἐστι καὶ ἀσθενοῦς κινήσεως σύμπτωμα.
<span class="lb" data-page="593" data-line="5" id="p593.5"></span>ὅθεν ὅτῳ κινεῖσθαι σώματι μηδόλως ὑπάρχει, παντί που
<span class="lb" data-page="593" data-line="6" id="p593.6"></span>δῆλον, ὡς οὐδὲ περὶ τὴν κίνησιν ἀσθενὲς καὶ ἀδύνατον
<span class="lb" data-page="593" data-line="7" id="p593.7"></span>ὑπάρξει. 
</p>
</section>
<section id="s5" title="Chapter 5">
<p>
<span class="lb" data-page="593" data-line="8" id="p593.8"></span>Παλμὸς δέ γε καὶ τοῖς ἀκινήτοις συμβέβηκε.
<span class="lb" data-page="593" data-line="9" id="p593.9"></span>καὶ γὰρ ὀφρὺς καὶ βλέφαρον καὶ ὀφθαλμὸς ἐπαίρονται
<span class="lb" data-page="593" data-line="10" id="p593.10"></span>πολλάκις ἄνευ βουλήσεως ἁπάσης. ἔνθα καὶ τοῦτό γε σαφῶς
<span class="lb" data-page="593" data-line="11" id="p593.11"></span>οἶμαι θεάσασθαι μεγάλην ἔχον μοῖραν εἰς ἐπίγνωσίν τε τοῦ
<span class="lb" data-page="593" data-line="12" id="p593.12"></span>πάθους τῆς φύσεως ἀκριβῆ τε διάκρισιν ἀπὸ τῶν τρεμόντων.
<span class="lb" data-page="593" data-line="13" id="p593.13"></span>αἱ μὲν γὰρ ἐν τοῖς παλλομένοις μέρεσιν ἐπάρσεις τε καὶ θέσεις
<span class="lb" data-page="593" data-line="14" id="p593.14"></span>φαινόμεναι διατάσεις εἰσί τινες τῶν σωμάτων, οἷα πληρουμένων
<span class="lb" data-page="593" data-line="15" id="p593.15"></span>αὖθίς τε πάλιν κενουμένων συνιζήσεις· αἱ δὲ ἐπὶ
<span class="lb" data-page="593" data-line="16" id="p593.16"></span>τῶν τρεμόντων ὅλου τοῦ κώλου κινήσεις εἰσὶ, ποτὲ μὲν εἰς
<span class="lb" data-page="593" data-line="17" id="p593.17"></span>τὸ κάτω ῥέποντος, αὖθις δ’ ἄνω φερομένου, διαστέλλεται ﻿
<span class="pb" data-page="594" id="p594"></span>
<span class="lb" data-page="594" data-line="1" id="p594.1"></span>δὲ οὐδὲν, οὐδὲ συστέλλεται. διὰ τοῦτο τρέμει μὲν ὅλον τὸ
<span class="lb" data-page="594" data-line="2" id="p594.2"></span>μέρος, ὁπόταν τι δρᾷν ἐπιχειρῶμεν, οὐδενὸς ἀκινήτου τῶν ἐν
<span class="lb" data-page="594" data-line="3" id="p594.3"></span>αὐτῷ μένοντος· ἀλλ’ ὁμοίως μὲν οἱ μύες, ὁμοίως δὲ τούτοις
<span class="lb" data-page="594" data-line="4" id="p594.4"></span>ἀρτηρίαι καὶ νεῦρα καὶ φλέβες καὶ αὐτὰ τὰ ὀστᾶ καὶ τὸ
<span class="lb" data-page="594" data-line="5" id="p594.5"></span>δέρμα ποτὲ μὲν ἄνω φέρεται, ποτὲ δὲ κάτω. πάλλεται δὲ οὐ
<span class="lb" data-page="594" data-line="6" id="p594.6"></span>πάντα. νεῦρον γοῦν, ἢ ὀστοῦν, ἢ χόνδρον, ἤ τι τοιοῦτον
<span class="lb" data-page="594" data-line="7" id="p594.7"></span>ἕτερον οὐκ ἂν ἴδοις ποτὲ παλλόμενον. οὐ γὰρ ἔχει κοιλίαν,
<span class="lb" data-page="594" data-line="8" id="p594.8"></span>ἧς ἐν μέρει διαστελλομένης τε καὶ συστελλομένης, ἐπαίρεσθαι
<span class="lb" data-page="594" data-line="9" id="p594.9"></span>μὲν, ὅταν διαστέλληται, συμπίπτειν δὲ, ὅταν συστέλληται,
<span class="lb" data-page="594" data-line="10" id="p594.10"></span>τοῖς μέρεσιν ὑπάρξει. ἀλλ’ εἴτε μυῶν ἐστι πάθος μόνον ὁ
<span class="lb" data-page="594" data-line="11" id="p594.11"></span>παλμὸς, ὡς Ἡρόφιλος ἐνόμιζεν, ἤ καὶ τοῦ δέρματος, ἢ ἀρτηριῶν,<span class="milestone ed1page" data-n="366" data-unit="ed1page" id="ed1page.366"></span>
<span class="lb" data-page="594" data-line="12" id="p594.12"></span>ὡς ὑπελάμβανε Πραξαγόρας, αὖθις τοῦτο σκεψόμεθα.
<span class="lb" data-page="594" data-line="13" id="p594.13"></span>τῇ γὰρ παρὰ τῇ τοῦ πεπονθότος τόπου ζητήσει
<span class="lb" data-page="594" data-line="14" id="p594.14"></span>οἰκειοτέρα ἡ σκέψις. τὸ δέ γε νῦν εἶναι τοσοῦτον λαβόντες
<span class="lb" data-page="594" data-line="15" id="p594.15"></span>εἰς τὸ πρόσθεν ἴωμεν, ὅτι διάστασις μέν τίς ἐστι καὶ συνίζησις
<span class="lb" data-page="594" data-line="16" id="p594.16"></span>παρὰ φύσιν ὁ παλμὸς, ἀκούσιος δὲ κίνησις ἄνω τε καὶ
<span class="lb" data-page="594" data-line="17" id="p594.17"></span>κάτω τῶν μερῶν ἐναλλὰξ φερομένων ὁ τρόμος. ἔστι δὲ οὐ 
<span class="pb" data-page="595" id="p595"></span>
<span class="lb" data-page="595" data-line="1" id="p595.1"></span>ταὐτὸν οὔτε τῷ ἄνω φέρεσθαι τὸ διαστέλλεσθαι οὔτε τῷ
<span class="lb" data-page="595" data-line="2" id="p595.2"></span>κάτω τὸ συστέλλεσθαι. τὰ μὲν γὰρ ἄνω καὶ κάτω φερόμενα,
<span class="lb" data-page="595" data-line="3" id="p595.3"></span>τὸν πρότερον ἀπολείποντα τόπον, εἰς ἕτερον μεθίσταται·
<span class="lb" data-page="595" data-line="4" id="p595.4"></span>τὰ διαστελλόμενα δὲ καὶ συστελλόμενα, τὴν ἀρχαίαν
<span class="lb" data-page="595" data-line="5" id="p595.5"></span>ἕδραν φυλάττοντα, τὸ μὲν ἐπιλαμβάνει τοῦ πέριξ χωρίου, τὸ
<span class="lb" data-page="595" data-line="6" id="p595.6"></span>δὲ ἀπολείπει. ὥστε τὸ κινεῖσθαι μὲν ἀμφοτέροις κοινὸν,
<span class="lb" data-page="595" data-line="7" id="p595.7"></span>ὅσα τε διαστέλλεται καὶ συστέλλεται, καὶ μέν τοι καὶ ὅσα
<span class="lb" data-page="595" data-line="8" id="p595.8"></span>κάτω τε καὶ ἄνω φέρεται· ἴδιον δὲ τοῖς μὲν ἐλάττονα τόπον
<span class="lb" data-page="595" data-line="9" id="p595.9"></span>ἤ πλέονα κατειληφέναι, τὸν ἐξ ἀρχῆς οὐκ ἀπολείπουσι·
<span class="lb" data-page="595" data-line="10" id="p595.10"></span>τοῖς δὲ ἀεὶ τοὺς τόπους ἀμείβειν, μή ποτε ἐν ταὐτῷ μένουσι.
<span class="lb" data-page="595" data-line="11" id="p595.11"></span>δεήσει δὲ, οἶμαι, κᾀνταῦθά μοι διορισμοῦ πρὸς τὸ πάντῃ
<span class="lb" data-page="595" data-line="12" id="p595.12"></span>τὸν λόγον ἀληθεύειν. πολλάκις γὰρ ἤδη, πλεόνων ἅμα μυῶν
<span class="lb" data-page="595" data-line="13" id="p595.13"></span>ἤ τινος ἑνὸς μεγάλου σφοδρῶς παλλομένου, συνεπαίρεται μὲν
<span class="lb" data-page="595" data-line="14" id="p595.14"></span>διαστελλομένοις αὐτοῖς τὸ κῶλον, αὖθις δὲ καταπίπτει συστελλομένοις.
<span class="lb" data-page="595" data-line="15" id="p595.15"></span>ἐνθάδε τὴν ἀκούσιον ἔπαρσίν τε καὶ θέσιν τοῦ
<span class="lb" data-page="595" data-line="16" id="p595.16"></span>κώλου τρόμον οὐ χρὴ καλεῖν. ὄψει τε γὰρ σαφῶς τοὺς παλλομένους
<span class="lb" data-page="595" data-line="17" id="p595.17"></span>μύας, οἷς κινεῖται τὸ κῶλον, αὐτή τε <span class="milestone ed2page" data-n="204" data-unit="ed2page" id="ed2page.204"></span>ἡ κίνησις 
<span class="pb" data-page="596" id="p596"></span>
<span class="lb" data-page="596" data-line="1" id="p596.1"></span>οὐχ οἵα τοῖς τρέμουσιν. ἐπὶ μὲν γὰρ τῶν διὰ τοὺς παλλομένους
<span class="lb" data-page="596" data-line="2" id="p596.2"></span>μῦς ἐν κινήσει τὸ κῶλον ὅλον ἰσχόντων ἰδίοις καὶ αἰσθητοῖς
<span class="lb" data-page="596" data-line="3" id="p596.3"></span>πέρασιν ἑκατέρα τῶν κινήσεων περιγράφεται· τῶν
<span class="lb" data-page="596" data-line="4" id="p596.4"></span>δὲ τρεμόντων τὸ πάθος οὐ τοιοῦτον, ἀλλὰ τῆς ἑτέρας κινήσεως
<span class="lb" data-page="596" data-line="5" id="p596.5"></span>ἔτ’ ἀρχομένης, ὡς ἄν τις φαίη, τὴν ἐναντίαν αὐτῇ
<span class="lb" data-page="596" data-line="6" id="p596.6"></span>συνάπτουσαν εὑρήσεις, ὥστε ἀεὶ μὲν τὴν ἄνω φορὰν ἐκδέχεσθαι
<span class="lb" data-page="596" data-line="7" id="p596.7"></span>τὴν κάτω, ταύτην δ’ ὑπ’ ἐκείνης πάλιν κωλύεσθαι συνεχῶς,
<span class="lb" data-page="596" data-line="8" id="p596.8"></span>ἀτελευτήτου μὲν ἀεὶ τῆς ἄνω φορᾶς, ἀτελευτήτου δὲ
<span class="lb" data-page="596" data-line="9" id="p596.9"></span>τῆς κάτω ῥοπῆς ὑπαρχούσης. τάδε μέν σοι τῶν παθῶν τὰ
<span class="lb" data-page="596" data-line="10" id="p596.10"></span>γνωρίσματα καὶ τοῖσδε τοῖς συμπτώμασιν ἀλλήλων διαφέρει.
<span class="lb" data-page="596" data-line="11" id="p596.11"></span>τόπον δὲ πάσχοντα καὶ τὸ ποιοῦν αἴτιον ἐφεξῆς ἂν εἴη σκοπεῖσθαι.
<span class="lb" data-page="596" data-line="12" id="p596.12"></span>πνεῦμα παχὺ καὶ ἀτμῶδες οὐκ ἔχον διέξοδον αἴτιον
<span class="lb" data-page="596" data-line="13" id="p596.13"></span>εἶναί φημι παλμῶν. ἀθροίζεσθαι δὲ τοῦτό φημι χρῆναι
<span class="lb" data-page="596" data-line="14" id="p596.14"></span>κατά τινα κοιλότητα μὴ κομιδῆ μικρὰν, εἰ μέλλει τὴν διάστασιν
<span class="lb" data-page="596" data-line="15" id="p596.15"></span>αἰσθητὴν ἕξειν τὸ μέρος. εἴρηται μὲν δὴ τὸ πᾶν ἐν
<span class="lb" data-page="596" data-line="16" id="p596.16"></span>κεφαλαίῳ. δεῖ δέ σε τῶν ἀποδείξεων ἔτι πνευματικὴν μὲν
<span class="lb" data-page="596" data-line="17" id="p596.17"></span>εἶναι τὴν οὐσίαν τῷ αἰτίῳ τιθέναι, διὰ τὸ τάχος τῆς κινήσεως
<span class="lb" data-page="596" data-line="18" id="p596.18"></span>καὶ τῆς γενέσεως καὶ τῆς λύσεως. τί γὰρ οὕτω ῥᾳδίως 
<span class="pb" data-page="597" id="p597"></span>
<span class="lb" data-page="597" data-line="1" id="p597.1"></span>ἀθροίζεσθαί τε καὶ κενοῦσθαι δυνατὸν ἄλλο πλὴν πνεύματος;
<span class="lb" data-page="597" data-line="2" id="p597.2"></span>ἔστι μὲν γὰρ τὰ συντιθέντα τὸν ἄνθρωπον, ὡς Ἱπποκράτης
<span class="lb" data-page="597" data-line="3" id="p597.3"></span>ἐδίδασκεν ἡμᾶς, στερεὰ, ὑγρὰ, καὶ πνεύματα. μέμνηται δέ
<span class="lb" data-page="597" data-line="4" id="p597.4"></span>πως αὐτῶν ὧδε, τὰ ἴσχοντα λέγων, καὶ τὰ ἐνισχόμενα, καὶ
<span class="lb" data-page="597" data-line="5" id="p597.5"></span>τὰ ἐνορμῶντα· ἴσχοντα μὲν τὰ στερεὰ καλῶν, περιέχει γὰρ
<span class="lb" data-page="597" data-line="6" id="p597.6"></span>καὶ ἀποστέγει τὰ ὑγρά· ἐνισχόμενα δὲ, τὰ ὑγρὰ, περιέχεται
<span class="lb" data-page="597" data-line="7" id="p597.7"></span>γὰρ ὑπὸ τῶν στερεῶν· ἐνορμῶντα δὲ τὰ πνεύματα, πάντῃ
<span class="lb" data-page="597" data-line="8" id="p597.8"></span>γὰρ ἐξικνεῖται τοῦ σώματος ἐν ἀκαρεῖ χρόνῳ ῥᾳδίως τε καὶ
<span class="lb" data-page="597" data-line="9" id="p597.9"></span>ἀκωλύτως. ταχεῖαν οὖν κένωσιν, ἢ πλήρωσιν, ἢ διάστασιν,
<span class="lb" data-page="597" data-line="10" id="p597.10"></span>ἢ συνίζησιν, ἢ θέσιν, ἤ ἔπαρσιν, ἤ τινα ἄλλην κίνησιν οὐδὲν
<span class="lb" data-page="597" data-line="11" id="p597.11"></span>ἂν τῶν ἁπάντων ἐργάσαιτο πλὴν πνεύματος. ὥστε καὶ
<span class="lb" data-page="597" data-line="12" id="p597.12"></span>παλμῶν αἰτία οὐσία μὲν τὸ πνεῦμα, ποιότης δὲ τῆς οὐσίας
<span class="lb" data-page="597" data-line="13" id="p597.13"></span>ὑγρότης ἐστὶ καὶ παχύτης, ὡς ὀλίγῳ πρόσθεν ἐλέγομεν,
<span class="lb" data-page="597" data-line="14" id="p597.14"></span>ἡνίκα παχὺ καὶ ἀτμῶδες ὠνομάσαμεν αὐτό. εἰ γὰρ αἰθερῶδες
<span class="lb" data-page="597" data-line="15" id="p597.15"></span>εἴη καὶ λεπτὸν καὶ καθαρὸν, ἀκωλύτως διεξερχόμενον
<span class="lb" data-page="597" data-line="16" id="p597.16"></span>οὔτε πληρώσει ποτὲ οὔτε κενώσει τὰ μέρη. τὸ δὲ παχύτερον
<span class="lb" data-page="597" data-line="17" id="p597.17"></span>ἢ κατὰ τοὺς πόρους τῶν σωμάτων, ἐν οἷς ἀθροίζεται, 
<span class="pb" data-page="598" id="p598"></span>
<span class="lb" data-page="598" data-line="1" id="p598.1"></span>στεγόμενον ἐντὸς, εἰ μὲν ἔχοι κοιλότητα τὸ σῶμα, ταύτην
<span class="lb" data-page="598" data-line="2" id="p598.2"></span>πληρῶσαν ἤγειρέ τε καὶ διέστειλε τὸ περιέχον· εἰ δ’ οὐκ
<span class="lb" data-page="598" data-line="3" id="p598.3"></span>ἔχοι, μεταξὺ δυοῖν ἀθροιζόμενον σωμάτων ἀπὸ θατέρου
<span class="lb" data-page="598" data-line="4" id="p598.4"></span>θάτερον ἀφίστησιν, ἐπίκτητον ἑαυτῷ κοιλίαν ἐργαζόμενον.
<span class="lb" data-page="598" data-line="5" id="p598.5"></span>οὗτος μὲν ὁ τρόπος ὁ δεύτερος εἰρημένος καὶ περὶ τὸ δέρμα
<span class="lb" data-page="598" data-line="6" id="p598.6"></span>παλμοὺς ἐργάζεται πολλάκις, οὐκ αὐτοῦ τοῦ δέρματος ἐν
<span class="lb" data-page="598" data-line="7" id="p598.7"></span>ἑαυτῷ κοιλότητά τινα κεκτημένου, ἀλλ’ ἐν τῷ μεταξὺ τοῦ
<span class="lb" data-page="598" data-line="8" id="p598.8"></span>δέρματος καὶ τῶν ὑποκειμένων σωμάτων ἀθροίζεται τηνικαῦτα
<span class="lb" data-page="598" data-line="9" id="p598.9"></span>τὸ πνεῦμα. ὁ δὲ τρόπος ὁ πρότερον εἰρημένος ἐν μυσὶ
<span class="lb" data-page="598" data-line="10" id="p598.10"></span>μάλιστα γίνεται. κοιλότητες γὰρ ἐν τούτοις εἰσὶ πολλαί τε
<span class="lb" data-page="598" data-line="11" id="p598.11"></span>καὶ σμικραί. Πραξαγόρας δὲ καὶ ταῖς ἀρτηρίαις ἀνατίθησι
<span class="lb" data-page="598" data-line="12" id="p598.12"></span>σφυγμὸν, ὥσπερ ἀμέλει καὶ παλμὸν καὶ τρόμον καὶ σπασμὸν
<span class="lb" data-page="598" data-line="13" id="p598.13"></span>ἀρτηριῶν πάθη· καὶ σφυγμὸν μὲν ἐν τῷ κατὰ φύσιν ἔχειν·
<span class="lb" data-page="598" data-line="14" id="p598.14"></span>παλμὸν δὲ καὶ τρόμον καὶ σπασμὸν ἀλλήλων μὲν διαφέρειν
<span class="lb" data-page="598" data-line="15" id="p598.15"></span>μεγέθει, κινήσεις δὲ εἶναι παρὰ φύσιν. ὅτι δὲ οὐκ ὀρθῶς
<span class="lb" data-page="598" data-line="16" id="p598.16"></span>ἐγίνωσκε μόναις ἀρτηρίαις ἀναφέρων τὸν παλμὸν, οὐ χαλεπὸν
<span class="lb" data-page="598" data-line="17" id="p598.17"></span>ἐξελέγξαι. <span class="milestone ed2page" data-n="205" data-unit="ed2page" id="ed2page.205"></span>σαφῶς γὰρ ἔστιν ἰδεῖν πολλάκις καὶ τὸ
<span class="lb" data-page="598" data-line="18" id="p598.18"></span>δέρμα παλλόμενον καὶ τοὺς μῦς, οὐδεμιᾶς κατὰ τὸν τόπον ﻿
<span class="pb" data-page="599" id="p599"></span>
<span class="lb" data-page="599" data-line="1" id="p599.1"></span>ἀρτηρίας οὔσης, ἢ εἰ καὶ τυγχάνει τις οὖσα, κομιδῆ μικρᾶς
<span class="lb" data-page="599" data-line="2" id="p599.2"></span>ὑπαρχούσης, ὡς ἄν τινα φανερῶς γνῶναι δύνασθαι, τὴν τοσαύτην
<span class="lb" data-page="599" data-line="3" id="p599.3"></span>διάστασιν οὐκ εἶναι κατὰ τὸ τῆς ἀρτηρίας μέγεθος.
<span class="lb" data-page="599" data-line="4" id="p599.4"></span>εἰ δὲ ὀρθῶς ἔνιοι τοῖς μυώδεσι σώμασι μόνοις ἀνατιθέασι τὸν
<span class="lb" data-page="599" data-line="5" id="p599.5"></span>παλμὸν, τοῦτό μοι δοκεῖ μᾶλλον ἄξιον ἐπισκέψεως εἶναι. ἐγὼ
<span class="lb" data-page="599" data-line="6" id="p599.6"></span>μὲν γὰρ καὶ πάνυ νομίζω σαφῶς τὴν ἀρτηρίαν οὐ μόνον παλμῶδες
<span class="lb" data-page="599" data-line="7" id="p599.7"></span>ἀλλὰ καὶ σπασμῶδές τι πολλάκις ἐμφαίνουσαν εὑρίσκειν,
<span class="lb" data-page="599" data-line="8" id="p599.8"></span>ὥσπερ καὶ ἄλλοι τῶν περὶ τοὺς σφυγμοὺς δεινῶν ὁμολογοῦσιν.
<span class="lb" data-page="599" data-line="9" id="p599.9"></span>ἀλλὰ περὶ μὲν τούτου μακρότερός τε ὁ λόγος ἐστὶ κᾀν
<span class="lb" data-page="599" data-line="10" id="p599.10"></span>τοῖς περὶ σφυγμῶν εἴρηται. κατὰ δὲ τὸ δέρμα μόνον ἐναργῶς
<span class="lb" data-page="599" data-line="11" id="p599.11"></span>φαίνονται παλμοὶ γινόμενοι πολλοῖς τῶν ἀνθρώπων οὐκ ὀλιγάκις,
<span class="lb" data-page="599" data-line="12" id="p599.12"></span>ὅταν ἀτμῶδες πνεῦμα κατά τι μόριον αὐτοῦ γεννηθὲν
<span class="lb" data-page="599" data-line="13" id="p599.13"></span>ἴσχηταί τε καὶ βραδύνῃ κατὰ τὴν διέξοδον. οὕτω δὲ κᾂν ἐν
<span class="lb" data-page="599" data-line="14" id="p599.14"></span>μυσὶν ἢ ἄλλῳ τινὶ σώματι φυσῶδες πνεῦμα πλεονάσῃ, κατ’
<span class="lb" data-page="599" data-line="15" id="p599.15"></span>ἐκεῖνο παλμὸν ἐργάζεται. ὅτι δὲ πνεῦμα παχὺ καὶ ὁμιχλῶδες
<span class="lb" data-page="599" data-line="16" id="p599.16"></span>ἢ ἀχλυῶδες ἢ φυσῶδες, ἢ ὅπως ἂν ὀνομάζειν ἐθέλῃς, αἴτιον
<span class="lb" data-page="599" data-line="17" id="p599.17"></span>γίνεται παλμοῦ, καὶ διὰ τοῦτο τῶν ἡλικιῶν αἱ ψυχρότεραι
<span class="lb" data-page="599" data-line="18" id="p599.18"></span>παλμῷ εὐάλωτοι, καὶ φύσις σώματος ἡ ψυχροτέρα, καὶ χωρία 
<span class="pb" data-page="600" id="p600"></span>
<span class="lb" data-page="600" data-line="1" id="p600.1"></span>ψυχρὰ, καὶ ὥρα τοῦ ἔτους ἡ χειμερινὴ, καὶ βίος ἀργὸς ἐν
<span class="lb" data-page="600" data-line="2" id="p600.2"></span>πλησμοναῖς τε καὶ μέθαις, ἐδέσματά τε ψυχρὰ καὶ φυσώδη,
<span class="lb" data-page="600" data-line="3" id="p600.3"></span>καὶ πάνθ’ ἁπλῶς, ὅσα τὸ σῶμα καταψύχει· τὰ δ’ ἐναντία
<span class="lb" data-page="600" data-line="4" id="p600.4"></span>τῶνδε καθαιρετικά ἐστιν αὐτίκα τῶν παλμῶν. τὰ μὲν γὰρ
<span class="lb" data-page="600" data-line="5" id="p600.5"></span>θερμαίνοντα λεπτύνει τε τὸ πνεῦμα καὶ τὰ σώματα τίθησιν
<span class="lb" data-page="600" data-line="6" id="p600.6"></span>ἀραιὰ καὶ μαλακά· τὰ δὲ ψύχοντα πυκνοῖ μὲν καὶ
<span class="lb" data-page="600" data-line="7" id="p600.7"></span>συνάγει καὶ μύειν ἀναγκάζει τῶν σωμάτων τοὺς πόρους, παχύνει
<span class="lb" data-page="600" data-line="8" id="p600.8"></span>δὲ καὶ πήγνυσι καὶ θολερὸν ἀποδείκνυσι τὸ πνεῦμα.
<span class="lb" data-page="600" data-line="9" id="p600.9"></span>ῥᾳδίως οὖν ἴσχεται, διαπνεῖσθαι μὴ δυνάμενον, τῷ θ’ ἑαυτοῦ
<span class="lb" data-page="600" data-line="10" id="p600.10"></span>πάχει καὶ τῇ τῶν περιεχόντων αὐτὸ σωμάτων πυκνότητι.
<span class="lb" data-page="600" data-line="11" id="p600.11"></span>τὰ δὲ θερμαίνοντα πάλιν ἐξ ὑπεναντίου τοῖς ψύχουσι χέοντα
<span class="lb" data-page="600" data-line="12" id="p600.12"></span>καὶ χαλῶντα καὶ διανοίγοντα τῶν σωμάτων τοὺς πόρους,
<span class="lb" data-page="600" data-line="13" id="p600.13"></span>αὐτό τε τὸ πνεῦμα λεπτύνοντα καὶ πρὸς τὴν κίνησιν ἐπεγείροντα
<span class="lb" data-page="600" data-line="14" id="p600.14"></span>ῥᾳδίως, οὕτω καὶ εὐπετεῖς αὐτῷ τὰς διεξόδους ἐργάζεται.
<span class="lb" data-page="600" data-line="15" id="p600.15"></span>διὰ τοῦτο καὶ τὰ ἰάματα τῶν παλμῶν οἱ παλαιοὶ τῶν
<span class="lb" data-page="600" data-line="16" id="p600.16"></span>ἰατρῶν ἐξεῦρον, ὅσα λεπτύνειν τε καὶ θερμαίνειν δύναται, οἷά
<span class="lb" data-page="600" data-line="17" id="p600.17"></span>ἐστι τά τε δι’ εὐφορβίου, καὶ πυρέθρου, καὶ λιμνησίας,
<span class="lb" data-page="600" data-line="18" id="p600.18"></span>
<span class="milestone ed1page" data-n="367" data-unit="ed1page" id="ed1page.367"></span>καὶ θείου, καὶ πεπέρεως, ὅσα τε ἄλλα τοιαῦτα συγκείμενα 
<span class="pb" data-page="601" id="p601"></span>
<span class="lb" data-page="601" data-line="1" id="p601.1"></span>φάρμακα, καὶ τῶν ὑδάτων δὲ τὰ γῆθεν ἀνιόντα θερμὰ, καὶ
<span class="lb" data-page="601" data-line="2" id="p601.2"></span>τούτων μάλιστα τὰ νιτρώδη τε καὶ θειώδη, καὶ ἀσφαλτώδη
<span class="lb" data-page="601" data-line="3" id="p601.3"></span>τε ταῦτα ἐπαινοῦσι. χρῶνται δὲ καὶ θαλάττῃ, θερμαίνοντες
<span class="lb" data-page="601" data-line="4" id="p601.4"></span>αὐτὴν, καὶ ἅλμῃ, εἰ θάλαττα μὴ παρείη. καὶ πίνειν διδόασι
<span class="lb" data-page="601" data-line="5" id="p601.5"></span>τὰ θερμαίνοντα φάρμακα, καὶ μάλιστ’ αὐτῶν τὰ διὰ καστορίου
<span class="lb" data-page="601" data-line="6" id="p601.6"></span>συγκείμενα· τοῦτο μέν γε καὶ ἔξωθεν ἐπιτιθέμενον,
<span class="lb" data-page="601" data-line="7" id="p601.7"></span>οὐ μόνον πινόμενον, ἀγαθὸν φάρμακον, ὡς ἂν ἐκθερμαίνειν
<span class="lb" data-page="601" data-line="8" id="p601.8"></span>τε ἅμα καὶ λεπτύνειν καὶ ξηραίνειν ἀκριβῶς δυνάμενον. παλμοῦ
<span class="lb" data-page="601" data-line="9" id="p601.9"></span>μὲν δὴ παντὸς ἡ γένεσις ἐν τῷ ψυχρῷ, τρόμου δ’ οὐδὲ
<span class="lb" data-page="601" data-line="10" id="p601.10"></span>μία πρόφασις, οὐδὲ τὸ ψυχρὸν αἴτιον· ἀλλ’ ἡ μὲν διάθεσις
<span class="lb" data-page="601" data-line="11" id="p601.11"></span>ἀῤῥωστία τῆς κινούσης τὸ σῶμα δυνάμεως, τῆς δ’ εἰς τοῦτο
<span class="lb" data-page="601" data-line="12" id="p601.12"></span>ἄγειν αἰτίας δυναμένης οὐχ ἓν εἶδος, ἀλλ’ ἤτοι τροφῆς ἀπορίᾳ,
<span class="lb" data-page="601" data-line="13" id="p601.13"></span>καθάπερ ἐν χολέραις καὶ ῥεύμασι κοιλίας ἰσχυροῖς καὶ
<span class="lb" data-page="601" data-line="14" id="p601.14"></span>σφοδραῖς αἱμοῤῥαγίαις καὶ τοῖς ἀποκαρτεροῦσιν, ἢ λυθέντος
<span class="lb" data-page="601" data-line="15" id="p601.15"></span>τοῦ ζωτικοῦ τόνου, καθάπερ ἐν στομαχικαῖς καὶ καρδιακαῖς
<span class="lb" data-page="601" data-line="16" id="p601.16"></span>ἐκλύσεσιν, ἢ βιαίας καὶ σφοδρᾶς ψύξεως καταλαμβανούσης
<span class="lb" data-page="601" data-line="17" id="p601.17"></span>ἢ πλήθους αὐτὴν οἷον φορτίου βαρύνοντος, ἄῤῥωστος
<span class="lb" data-page="601" data-line="18" id="p601.18"></span>εἰς τὰς <span class="milestone ed2page" data-n="206" data-unit="ed2page" id="ed2page.206"></span>κινήσεις γίνεται. ὅθεν οὐδὲ τῶν ἰαμάτων 
<span class="pb" data-page="602" id="p602"></span>
<span class="lb" data-page="602" data-line="1" id="p602.1"></span>ἓν εἶδος τοῖς τρέμουσιν, ὥσπερ γε τοῖς παλλομένοις, ἀλλ’ εἰ
<span class="lb" data-page="602" data-line="2" id="p602.2"></span>μὲν ὑπὸ καταψύξεως τρέμοιεν, τὸ θερμὸν ἴαμα αὐτοῖς ἐστιν.
<span class="lb" data-page="602" data-line="3" id="p602.3"></span>ὡς ὅσοι γε χειμῶνος ὁδοιποροῦντες, εἶτα ἐν κρύει καρτερῷ
<span class="lb" data-page="602" data-line="4" id="p602.4"></span>καταληφθέντες ἡμιθνῆτές τε καὶ τρομώδεις οἴκαδε παρεγένοντο,
<span class="lb" data-page="602" data-line="5" id="p602.5"></span>ῥᾷστα τοῦ πάθους ἀπηλλάγησαν ἐκθερμανθέντες. ὁμοίως
<span class="lb" data-page="602" data-line="6" id="p602.6"></span>τούτοις ἰώμεθα καὶ τοὺς ἐπὶ πυρετῶν καταβολαῖς ψυχούσαις
<span class="lb" data-page="602" data-line="7" id="p602.7"></span>ῥιγοῦντάς τε καὶ τρέμοντας. εἰ δὲ διαφορούμενοι γίνοιντο
<span class="lb" data-page="602" data-line="8" id="p602.8"></span>τρομώδεις, ὡς ἐν ἐκλύσεσι καρδιακαῖς τε καὶ στομαχικαῖς, τὸ
<span class="lb" data-page="602" data-line="9" id="p602.9"></span>θερμαίνειν τούτους κακῶν ἔσχατον, αὐτὸ γὰρ τοὐναντίον ἐν
<span class="lb" data-page="602" data-line="10" id="p602.10"></span>τοῖσδε πυκνῶσαι χρὴ τὴν ἐπιφάνειαν, ὅσα ψύχει καὶ στύφει
<span class="lb" data-page="602" data-line="11" id="p602.11"></span>καὶ συνάγει τοὺς πόρους προσφέροντας, οὐχ ὅσα θερμαίνει
<span class="lb" data-page="602" data-line="12" id="p602.12"></span>καὶ χαλᾷ καὶ ἀναπεπταμένους ἐργάζεται. εἰ δ’ ἀπορίᾳ τροφῆς
<span class="lb" data-page="602" data-line="13" id="p602.13"></span>ὡς ἐν τοῖς ἀποκαρτεροῦσιν ἢ ὑπερκενωθεῖσιν οἱ τρόμοι γίνοιντο,
<span class="lb" data-page="602" data-line="14" id="p602.14"></span>τούτῳ μὲν οὐδὲ λόγου δεῖ, παντὶ γὰρ δῆλον τοῦτο,
<span class="lb" data-page="602" data-line="15" id="p602.15"></span>ὡς τροφῆς οὗτοί γε χρῄζουσιν. ὅσοι δὲ διὰ πλῆθος ὑγρῶν
<span class="lb" data-page="602" data-line="16" id="p602.16"></span>βεβαρημένης τῆς δυνάμεως τρέμουσιν, αἱ κενώσεις ἰάματα
<span class="lb" data-page="602" data-line="17" id="p602.17"></span>τούτοις. καθάπερ που καὶ Ἱπποκράτης διδάσκει λέγων· Ἐστυμάργεω
<span class="lb" data-page="602" data-line="18" id="p602.18"></span>οἰκέτις, ᾗ οὐδὲ αἷμα ἐγένετο, ὡς ἔτεκε θυγατέρα, 
<span class="pb" data-page="603" id="p603"></span>
<span class="lb" data-page="603" data-line="1" id="p603.1"></span>ἀπέστραπτο δὲ στόμα τῆς μήτρας, καὶ ἐς ἰσχίον καὶ ἐς σκέλος
<span class="lb" data-page="603" data-line="2" id="p603.2"></span>ὀδύνη, παρὰ σφυρὸν φλεβοτομηθεῖσα, ἐῤῥῄισε, καί τοι
<span class="lb" data-page="603" data-line="3" id="p603.3"></span>τρόμοι τὸ σῶμα πᾶν κατεῖχον. ἀλλ’ ἐπὶ τὴν πρόφασιν δεῖ
<span class="lb" data-page="603" data-line="4" id="p603.4"></span>ἐλθεῖν καὶ τῆς προφάσεως τὴν ἀφορμήν. γυναίου μέμνηται
<span class="lb" data-page="603" data-line="5" id="p603.5"></span>μετὰ τόκον οὐ καθαρθέντος τὴν λεγομένην τὰ δεύτερα λοχείαν
<span class="lb" data-page="603" data-line="6" id="p603.6"></span>κάθαρσιν, εἶτα τρομώδους γενομένου. τοῦτό, φησιν, ἰασάμην
<span class="lb" data-page="603" data-line="7" id="p603.7"></span>φλεβοτομήσας ἀπὸ σφυροῦ, καί τοι τρόμοι τὸ σῶμα πᾶν
<span class="lb" data-page="603" data-line="8" id="p603.8"></span>εἶχον. τί δὴ ἕτερον αἰνίττεται ἐνταῦθα, ἢ ὅτι ἕτερος οὐκ ἂν
<span class="lb" data-page="603" data-line="9" id="p603.9"></span>ἐφλεβοτόμησε; ψυχρὸν γὰρ εἶναι πεπίστευται τὸ πάθος ὁ τρόμος,
<span class="lb" data-page="603" data-line="10" id="p603.10"></span>τὸ δ’ αἷμα θερμόν. οὔκουν ἐτόλμησεν ἄν τις αἵματος
<span class="lb" data-page="603" data-line="11" id="p603.11"></span>κενοῦν ἐν πάθει θερμαίνεσθαι δεομένῳ. ἀλλ’ ἐγώ, φησιν,
<span class="lb" data-page="603" data-line="12" id="p603.12"></span>ἐτόλμησα, καὶ διδάσκει καὶ διὰ τί. ἀλλ’ ἐπὶ τὴν πρόφασιν
<span class="lb" data-page="603" data-line="13" id="p603.13"></span>δεῖ ἐλθεῖν καὶ τῆς προφάσεως τὴν ἀφορμήν. τὸ ἐνοχλοῦν,
<span class="lb" data-page="603" data-line="14" id="p603.14"></span>φησιν, ἠπιστάμην καὶ τοῦ ἐνοχλοῦντος τὴν αἰτίαν. τὸ μὲν
<span class="lb" data-page="603" data-line="15" id="p603.15"></span>οὖν ἐνοχλοῦν ἦν αἵματος πλῆθος, αἰτία δὲ αὐτοῦ τῆς μήτρας
<span class="lb" data-page="603" data-line="16" id="p603.16"></span>ἡ πρὸς τὸ ἰσχίον ἔγκλισις, δι’ ἣν οὐκ ἐκαθάρθη τὸ γύναιον.
<span class="lb" data-page="603" data-line="17" id="p603.17"></span>ὅπερ οὖν ἐχρῆν αἷμα κενωθῆναι, μὴ κενούμενον, ἀλλ’
<span class="lb" data-page="603" data-line="18" id="p603.18"></span>ἐν τῷ σώματι πλανώμενον, ἄχθος ἦν τῇ φύσει, ὅθεν ἐπιγνοὺς ﻿
<span class="pb" data-page="604" id="p604"></span>
<span class="lb" data-page="604" data-line="1" id="p604.1"></span>τοῦ τρόμου τὴν μὲν πρόφασιν αἵματος πλῆθος, ἀφορμὴν
<span class="lb" data-page="604" data-line="2" id="p604.2"></span>δὲ τῆς προφάσεως τῆς μήτρας τὸ πάθος, εἶτα τοῦ μὲν
<span class="lb" data-page="604" data-line="3" id="p604.3"></span>πλήθους ἐνδειξαμένου τὴν κένωσιν, τοῦ πεπονθότος δὲ μέρους
<span class="lb" data-page="604" data-line="4" id="p604.4"></span>τὸν τόπον δι’ οὗ χρὴ κενῶσαι, συνθεὶς ἄμφω ταῦτα, τὴν
<span class="lb" data-page="604" data-line="5" id="p604.5"></span>ἀπὸ τοῦ σφυροῦ φλεβοτομίαν μὲν ἐποιήσατο, φλεβοτομίαν
<span class="lb" data-page="604" data-line="6" id="p604.6"></span>μὲν ὅτι κενοῦν αἷμα ἐβούλετο, ἀπὸ σφυροῦ δὲ, μήτρα γὰρ
<span class="lb" data-page="604" data-line="7" id="p604.7"></span>ἐπεπόνθει. ὅτι μὲν οὖν αἵματος πλεονάζοντος φλεβοτομεῖν
<span class="lb" data-page="604" data-line="8" id="p604.8"></span>χρὴ, δῆλον οἶμαι παντὶ, τὸ γὰρ αἷμα ἐν φλεψὶ περιέχεται·
<span class="lb" data-page="604" data-line="9" id="p604.9"></span>ὅτι δὲ μήτρας πασχούσης περὶ σφυρὸν ἢ κατ’ ἰγνύην χρὴ τέμνειν,
<span class="lb" data-page="604" data-line="10" id="p604.10"></span>εἰ μὴ πρότερον ἐξ ἀνατομῆς διδάξαιμι τὰς κοινωνίας
<span class="lb" data-page="604" data-line="11" id="p604.11"></span>τῶν φλεβῶν, οὐκ ἂν ἕπεσθαι δύναιο τῷ λόγῳ. ἄλλη γὰρ
<span class="lb" data-page="604" data-line="12" id="p604.12"></span>ἄλλῳ μέρει τοῦ σώματος κοινωνεῖ φλὲψ, καὶ χρὴ διὰ τῶν κοινῶν
<span class="lb" data-page="604" data-line="13" id="p604.13"></span>ἀεὶ τὰς κενώσεις ποιεῖσθαι, ὡς εἴ γε τὰς μηδὲν κοινωνούσας
<span class="lb" data-page="604" data-line="14" id="p604.14"></span>τῷ πεπονθότι μέρει φλέβας ἐντέμοις, οὔτε τὸ πεπονθὸς
<span class="lb" data-page="604" data-line="15" id="p604.15"></span>ἰάσῃ, καὶ βλάψεις ἀεὶ τὸ ὑγιές. ἀναγκαῖον οὖν ἀεὶ φαίνεται
<span class="lb" data-page="604" data-line="16" id="p604.16"></span>τῷ μέλλοντι καλῶς ἰᾶσθαι τὴν αἰτίαν ἐπίστασθαι, δι’ ἣν
<span class="lb" data-page="604" data-line="17" id="p604.17"></span>γίνεται τὸ πάθος. ἀλλὰ περὶ μὲν αἰτίας τρόμου ἱκανὰ ταῦτα. 
<span class="pb" data-page="605" id="p605"></span>
<span class="lb" data-page="605" data-line="1" id="p605.1"></span>πεπονθὼς δὲ <span class="milestone ed2page" data-n="207" data-unit="ed2page" id="ed2page.207"></span>τόπος εἷς οὐδείς ἐστιν ἐξ ἀνάγκης ἐν τρόμοις,
<span class="lb" data-page="605" data-line="2" id="p605.2"></span>καὶ μέμφομαί γε ἐνταῦθα Πραξαγόρᾳ καὶ Ἡροφίλῳ,
<span class="lb" data-page="605" data-line="3" id="p605.3"></span>τῷ μὲν ἀρτηριῶν πάθος εἰπόντι τὸν τρόμον, Ἡροφίλῳ δὲ φιλοτιμουμένῳ
<span class="lb" data-page="605" data-line="4" id="p605.4"></span>δεῖξαι περὶ τὸ νευρῶδες αὐτὸ γένος ἀεὶ συνιστάμενον.
<span class="lb" data-page="605" data-line="5" id="p605.5"></span>ὁ μὲν οὖν Πραξαγόρας πόῤῥω τοῦ ἀληθοῦς ἥκει· ὁ
<span class="lb" data-page="605" data-line="6" id="p605.6"></span>δὲ Ἡρόφιλος ἠπατήθη τὸ τῆς δυνάμεως πάθος ἀναφέρων
<span class="lb" data-page="605" data-line="7" id="p605.7"></span>τοῖς ὀργάνοις. ὅτι μὲν γὰρ τὸ νευρῶδες γένος, οὐ τὸ ἀρτηριῶδες,
<span class="lb" data-page="605" data-line="8" id="p605.8"></span>ὑπηρετεῖ ταῖς κατὰ προαίρεσιν κινήσεσιν, ὀρθῶς ἐγίνωσκεν·
<span class="lb" data-page="605" data-line="9" id="p605.9"></span>ὅτι δὲ οὐκ αὐτὸ τὸ σῶμα τῶν νεύρων αἴτιον κινήσεως,
<span class="lb" data-page="605" data-line="10" id="p605.10"></span>ἀλλὰ τοῦτο μὲν ὄργανον, ἡ κινοῦσα δ’ αἰτία ἡ διήκουσα
<span class="lb" data-page="605" data-line="11" id="p605.11"></span>δύναμις διὰ τῶν νεύρων ἐστὶν, ἐνταῦθα μέμφομαι αὐτῷ μὴ
<span class="lb" data-page="605" data-line="12" id="p605.12"></span>διορίσαντι δύναμίν τε καὶ ὄργανον. εἰ γὰρ διώρισεν, εὐθὺς
<span class="lb" data-page="605" data-line="13" id="p605.13"></span>ἂν ἔγνω διότι βλαβήσεται τοὖργον οὐκ ὀργάνων μόνων, ἀλλὰ
<span class="lb" data-page="605" data-line="14" id="p605.14"></span>καὶ δυνάμεων πάθει. ἐπὶ μὲν οὖν τῶν τεθνεώτων οὐδὲν οὔτε
<span class="lb" data-page="605" data-line="15" id="p605.15"></span>τὰ νεῦρα πέπονθεν οὔθ’ οἱ μύες, ὅσα πάθη πάσχειν αὐτὰ
<span class="lb" data-page="605" data-line="16" id="p605.16"></span>νομίζουσιν Ἡρόφιλός τε καὶ Πραξαγόρας· ἀπολέλοιπε δ’
<span class="lb" data-page="605" data-line="17" id="p605.17"></span>αὐτῶν πᾶσα κίνησις εὐθὺς ἅμα τῇ ψυχῇ, μύες δὲ καὶ νεῦρα 
<span class="pb" data-page="606" id="p606"></span>
<span class="lb" data-page="606" data-line="1" id="p606.1"></span>ταύτης ὄργανα. οὔκουν μυὸς οὐδὲ νεύρου τὸ κινεῖν, ἀλλὰ
<span class="lb" data-page="606" data-line="2" id="p606.2"></span>ψυχῆς. οὐδὲ γὰρ αὐλῶν ἔργον ἡ αὔλησις, οὐδὲ κιθάρας ἡ
<span class="lb" data-page="606" data-line="3" id="p606.3"></span>κιθάρισις· ἀλλ’ αὔλησις μὲν ἔργον αὐλητοῦ δι’ ὀργάνων αὐλῶν,
<span class="lb" data-page="606" data-line="4" id="p606.4"></span>κιθάρισις δὲ τοῦ μουσικοῦ, τὸ δ’ ὄργανον ἡ κιθάρα.
<span class="lb" data-page="606" data-line="5" id="p606.5"></span>διαφθαρήσεται δὲ καὶ αὔλημα καὶ κιθάρισις πολλάκις μὲν
<span class="lb" data-page="606" data-line="6" id="p606.6"></span>διὰ τοὺς τῶν ἔργων δημιουργοὺς, ἔσθ’ ὅτε δὲ διὰ τὴν τῶν ὀργάνων
<span class="lb" data-page="606" data-line="7" id="p606.7"></span>οἷς χρῶνται βλάβην. οὕτω δὲ καὶ κινήσεως ἐν τῷ
<span class="lb" data-page="606" data-line="8" id="p606.8"></span>ζώῳ τῆς κατὰ προαίρεσιν ὁ μὲν οὖν δημιουργὸς καὶ τεχνίτης
<span class="lb" data-page="606" data-line="9" id="p606.9"></span>ἡ διοικοῦσα τὸ ζῶόν ἐστι δύναμις, τὰ δὲ ὄργανα νεῦρα καὶ
<span class="lb" data-page="606" data-line="10" id="p606.10"></span>μύες. καὶ τὸ μὴ κινεῖσθαι τοιγαροῦν καὶ τὸ κακῶς κινεῖσθαι
<span class="lb" data-page="606" data-line="11" id="p606.11"></span>γένοιτ’ ἂν ἢ διὰ τῶν ὀργάνων τὸ πάθος, ἢ διὰ τὴν
<span class="lb" data-page="606" data-line="12" id="p606.12"></span>χρωμένην τοῖς ὀργάνοις δύναμιν. παλμοὶ μὲν οὖν καὶ σπασμοὶ
<span class="lb" data-page="606" data-line="13" id="p606.13"></span>καὶ παραλύσεις ὀργάνων βλάβαι, τρόμοι δὲ δυνάμεως
<span class="lb" data-page="606" data-line="14" id="p606.14"></span>ἀῤῥωστούσης πάθη. 
</p>
</section>
<section id="s6" title="Chapter 6">
<p>
<span class="lb" data-page="606" data-line="15" id="p606.15"></span>Τρόμος μὲν δὴ σαφῶς διώρισται παλμοῦ·
<span class="lb" data-page="606" data-line="16" id="p606.16"></span>ῥίγους δὲ τρόμον διορίσαις ἂν ὧδε. χρὴ δὲ πρότερον, οἷόν
<span class="lb" data-page="606" data-line="17" id="p606.17"></span>τι τὸ ῥιγοῦν ἐστιν ἐπισκέπτεσθαι. καὶ γὰρ οὖν καὶ τοῦτο
<span class="lb" data-page="606" data-line="18" id="p606.18"></span>δοκεῖ μὲν εἶναι τῶν πάνυ γνωρίμων, ἔστι δ’ οὐδενὸς ἧττον 
<span class="pb" data-page="607" id="p607"></span>
<span class="lb" data-page="607" data-line="1" id="p607.1"></span>δυσδιάγνωστον οὐ ταύτῃ μόνον, ὅτι τὴν αἰτίαν εὑρεῖν ἢ
<span class="lb" data-page="607" data-line="2" id="p607.2"></span>τὴν ἀπ’ αὐτῆς περὶ τὸ σῶμα γινομένην διάθεσιν οὐκ εὐπετὲς,
<span class="lb" data-page="607" data-line="3" id="p607.3"></span>ἀλλ’ ἔτι τούτων πρότερον, ὅτι ἐν αὐτῇ δοκοῦσί μοι τῇ τῆς
<span class="lb" data-page="607" data-line="4" id="p607.4"></span>ἐννοίας ὑπογραφῇ σφάλλεσθαι. ῥῖγος γὰρ εἰ μὲν οὕτως
<span class="lb" data-page="607" data-line="5" id="p607.5"></span>ἁπλῶς κατάψυξιν εἴποις, ὥς τινες ἀπεφήναντο, κατάφωρον
<span class="lb" data-page="607" data-line="6" id="p607.6"></span>τὸ σφάλμα, πολλῶν μὲν ἰσχυρῶς καταψυχομένων, οὐ μὴν
<span class="lb" data-page="607" data-line="7" id="p607.7"></span>καὶ ῥιγούντων· ἀλλ’ οὐδ’ εἰ κατάψυξιν ἰσχυρὰν, οὐδὲ τοῦτ’
<span class="lb" data-page="607" data-line="8" id="p607.8"></span>ἀληθές· οἱ γοῦν <span class="milestone ed1page" data-n="368" data-unit="ed1page" id="ed1page.368"></span>στομαχικῶς ἀλγοῦντες, ἢ καρδιακῶς,
<span class="lb" data-page="607" data-line="9" id="p607.9"></span>ἰσχυρῶς μέν εἰσι κατεψυγμένοι, ῥιγοῦσι δὲ οὔ. τὸ δὲ σὺν τρόμῳ
<span class="lb" data-page="607" data-line="10" id="p607.10"></span>λέγειν κατάψυξιν τὸ ῥῖγος, εἰς ὅπερ οἱ πολλοὶ τῶν ἰατρῶν
<span class="lb" data-page="607" data-line="11" id="p607.11"></span>ἀπηνέχθησαν, ἀφορμὴν ἔσχηκε τῆς ἀπάτης τὸν βρασμὸν καὶ τὸν
<span class="lb" data-page="607" data-line="12" id="p607.12"></span>κλόνον τὸν τοῖς σφοδροῖς ῥίγεσιν <span class="milestone ed2page" data-n="208" data-unit="ed2page" id="ed2page.208"></span>ἐζευγμένον. ἐξελέγχεται
<span class="lb" data-page="607" data-line="13" id="p607.13"></span>δ’ ἐναργῶς ἐκ τοῦ μήθ’ ἅπασι τοῖς ῥιγοῦσι συμβεβηκέναι, μόνοις
<span class="lb" data-page="607" data-line="14" id="p607.14"></span>δὲ τοῖς σφοδρῶς, μήθ’ οἷς συμβέβηκε, τρόμου τοῦ γινομένου
<span class="lb" data-page="607" data-line="15" id="p607.15"></span>πάθους ὄντος, ἀλλά τινος οἷον σεισμοῦ τε καὶ κλόνου. τρόμος
<span class="lb" data-page="607" data-line="16" id="p607.16"></span>μὲν γὰρ, ὡς ἀπεδείξαμεν, ἄνευ τοῦ προελέσθαι κινεῖν τὸ
<span class="lb" data-page="607" data-line="17" id="p607.17"></span>μέρος οὐ γίνεται, ὁ δὲ τοῖς σφοδροῖς ῥίγεσι συνεδρεύων κλόνος 
<span class="pb" data-page="608" id="p608"></span>
<span class="lb" data-page="608" data-line="1" id="p608.1"></span>οὕτω βίαιός τε καὶ μετ’ ἀνάγκης ἐμπίπτει τοῖς σώμασιν,
<span class="lb" data-page="608" data-line="2" id="p608.2"></span>ὥστε ἀμήχανον ἡσυχάζειν, κᾂν πάνυ τις ἀνδρείως ἀντιτάξηται.
<span class="lb" data-page="608" data-line="3" id="p608.3"></span>καὶ τρόμος μὲν ἑνὸς πάθος μέρους, ὅλου δὲ τοῦ σώματος
<span class="lb" data-page="608" data-line="4" id="p608.4"></span>τὸ ῥῖγος. ὅθεν ἔμοιγε καὶ Πλάτωνος ἐπέρχεται θαυμάζειν,
<span class="lb" data-page="608" data-line="5" id="p608.5"></span>εἰ ταὐτὸν ἡγεῖται τρόμον τε καὶ ῥῖγος. εἰ γὰρ οἱ σὺν
<span class="lb" data-page="608" data-line="6" id="p608.6"></span>τρόμῳ κατάψυξιν εἰπόντες τὸ ῥῖγος ἥμαρτον, ποῦ γ’ ἂν αὐτὸς
<span class="lb" data-page="608" data-line="7" id="p608.7"></span>ταὐτὸν εἶναι νομίζων τὸ τρέμειν τῷ ῥιγοῦν ἀληθεύοι;
<span class="lb" data-page="608" data-line="8" id="p608.8"></span>πρὸς μὲν γὰρ οἷς εἴπομεν ἀτόποις, ἔτι καὶ τοῦτο αὐτῷ μάχεται,
<span class="lb" data-page="608" data-line="9" id="p608.9"></span>τὸ τρέμειν μέν τινας, οὐδεμίαν αἴσθησιν ἔχοντας ψύξεως,
<span class="lb" data-page="608" data-line="10" id="p608.10"></span>ἀμήχανον γὰρ εἶναι ῥιγοῦν ἄνευ τοῦ δοκεῖν κατεψύχθαι.
<span class="lb" data-page="608" data-line="11" id="p608.11"></span>διὰ τοῦτ’ οὖν οὐδ’ ἐκεῖνοί μοι δοκοῦσι πόῤῥω τῆς ἐννοίας
<span class="lb" data-page="608" data-line="12" id="p608.12"></span>ἔρχεσθαι τοῦ πάθους, ὅσοι καταψύξεως αἴσθησιν ἔφασαν εἶναι
<span class="lb" data-page="608" data-line="13" id="p608.13"></span>τὸ ῥῖγος. οὐ γὰρ ταὐτὸν δήπου φαίης ἂν ἐψῦχθαί τε καὶ
<span class="lb" data-page="608" data-line="14" id="p608.14"></span>ψύξεως αἰσθάνεσθαι. τὰ μέν τοι παρειμένα τε καὶ τὰ ναρκώδη
<span class="lb" data-page="608" data-line="15" id="p608.15"></span>καὶ δυσαίσθητα καὶ τὰ παντελῶς ἀναίσθητα κατέψυκται
<span class="lb" data-page="608" data-line="16" id="p608.16"></span>πάντα, καὶ τὸ τρομῶδες, καὶ τὸ παράπληκτον, καὶ τὸ ἐπίληπτον,
<span class="lb" data-page="608" data-line="17" id="p608.17"></span>ὡσαύτως δὲ καὶ τὸ φυσῶδες, καὶ τὸ ὑδαρῶδες, καὶ ﻿
<span class="pb" data-page="609" id="p609"></span>
<span class="lb" data-page="609" data-line="1" id="p609.1"></span>τὸ ἐμφυσηματῶδες, καὶ τὸ οἰδηματῶδες ἅπαν ψυχρόν· ἀλλ’
<span class="lb" data-page="609" data-line="2" id="p609.2"></span>οὐδὲν τούτων αἰσθάνεται τῆς ἐν αὐτῷ ψύξεως, ὅθεν οὐδὲ
<span class="lb" data-page="609" data-line="3" id="p609.3"></span>ῥιγοῖ· εἰ δ’ αἴσθοιτο, πάντως εὐθὺς καὶ ῥιγώσει. διὰ ταῦτα
<span class="lb" data-page="609" data-line="4" id="p609.4"></span>τοίνυν φημὶ μὴ καλῶς ὑπολαμβάνειν τὸν Πλάτωνα, ταὐτὸν
<span class="lb" data-page="609" data-line="5" id="p609.5"></span>εἶναι ῥῖγός τε καὶ τρόμον· οὔτε ἑνός ἐστι μέρους τὸ πάθος
<span class="lb" data-page="609" data-line="6" id="p609.6"></span>τὸ ῥιγοῦν, ὡς τὸ τρέμειν, οὔτ’ αἴσθησις ψύξεως τοῖς
<span class="lb" data-page="609" data-line="7" id="p609.7"></span>τρέμουσιν, ὡς τοῖς ῥιγοῦσιν, ἥ τε κίνησις ἐπὶ μὲν τῶν, ἄνευ
<span class="lb" data-page="609" data-line="8" id="p609.8"></span>τοῦ κινεῖν ἐθέλειν τὰ μέρη, παντάπασιν ἀκούσιος· ἐπὶ δὲ
<span class="lb" data-page="609" data-line="9" id="p609.9"></span>τῶν τρεμόντων, οὐκ ἄνευ τοῦ περὶ τὸ κινεῖν ὁρμῆς. ἀλλὰ.
<span class="lb" data-page="609" data-line="10" id="p609.10"></span>Πλάτωνι μὲν ἴσως καὶ συγχωρήσειεν ἄν τις ἐν οὕτω λεπτοῖς
<span class="lb" data-page="609" data-line="11" id="p609.11"></span>καὶ ἰατρικοῖς πράγμασιν ἁμαρτάνειν, καί τοι τῶν γε ἄλλων
<span class="lb" data-page="609" data-line="12" id="p609.12"></span>παθῶν τῶν κατὰ τὸ σῶμα σχεδὸν ἁπάντων τὴν γένεσιν ἀκριβῶς
<span class="lb" data-page="609" data-line="13" id="p609.13"></span>διεξῆλθεν· Ἀθηναίου δὲ ἄξιον θαυμάζειν τοῦ Ἀτταλέως,
<span class="lb" data-page="609" data-line="14" id="p609.14"></span>πολὺ γὰρ ἔτι καὶ Πλάτωνος ὕστερος γενόμενος οὐκ ἐν τοῖς
<span class="lb" data-page="609" data-line="15" id="p609.15"></span>περὶ τῆς αἰτίας λογισμοῖς μόνον ἕπεται τῷ Πλάτωνι, τοῦτο
<span class="lb" data-page="609" data-line="16" id="p609.16"></span>μὲν γὰρ ἀνεκτὸν, ἀλλὰ καὶ περὶ τὴν ἔννοιαν ὁμοίως ἐκείνῳ
<span class="lb" data-page="609" data-line="17" id="p609.17"></span>φαίνεται συγκεχυμένος. οὔτε γὰρ διωρίσατο ῥίγους καὶ τρόμου
<span class="lb" data-page="609" data-line="18" id="p609.18"></span>τὴν ἔννοιαν, ὑπογράφων τε τὸ ῥῖγος ὧδέ πώς φησι· 
<span class="pb" data-page="610" id="p610"></span>
<span class="lb" data-page="610" data-line="1" id="p610.1"></span>τῇ δὴ μάχῃ καὶ τῷ σεισμῷ τούτῳ τρόμος καὶ ῥῖγος ἕπεται,
<span class="lb" data-page="610" data-line="2" id="p610.2"></span>ψυχρὸν δὲ τὸ πάθος ἅπαν. τοῦτο καὶ τὸ δρῶν αὐτὸ ἔσχεν
<span class="lb" data-page="610" data-line="3" id="p610.3"></span>ὄνομα, ὥς πού, φησι, καὶ ὁ Πλάτων λέγει. οὗτος γὰρ
<span class="lb" data-page="610" data-line="4" id="p610.4"></span>αὐτὴν τὴν λέξιν εἴρηκε τοῦ Πλάτωνος. ἔχει δὲ ἡ σύμπασα
<span class="lb" data-page="610" data-line="5" id="p610.5"></span>τόνδε τὸν τρόπον· τὰ γὰρ δὴ τῶν περὶ τὸ σῶμα ὑγρῶν μεγαλομερέστερα
<span class="lb" data-page="610" data-line="6" id="p610.6"></span>εἰς τὰς ἐκείνων οὐ δυνάμενα ἕδρας ἐνδῦναι,
<span class="lb" data-page="610" data-line="7" id="p610.7"></span>συνωθοῦντα ἡμῶν τὰ νοσερὰ (εἰσὶ δὲ τὰ σμικρότατα) ἔξωθεν
<span class="lb" data-page="610" data-line="8" id="p610.8"></span>τὸν ἕτερον ἐξ ἀνωμάλου κεκινημένον, (οὔτ’) ἀκίνητον δι’ ὁμαλότητα
<span class="lb" data-page="610" data-line="9" id="p610.9"></span>καὶ τὴν ξύνωσιν ἐπεργαζόμενα πήγνυσι. τὸ δὲ παρὰ
<span class="lb" data-page="610" data-line="10" id="p610.10"></span>φύσιν συναγόμενον μάχεται κατὰ φύσιν αὐτὸ ἑαυτῷ εἰς τὸ
<span class="lb" data-page="610" data-line="11" id="p610.11"></span>ἐναντίον ἀπωθοῦν. τῇ δὲ μάχῃ καὶ τούτῳ τῷ σεισμῷ τρόμος
<span class="lb" data-page="610" data-line="12" id="p610.12"></span>καὶ ῥῖγος ἐτέθη. ψυχρὸν δὲ τὸ πάθος ἅπαν, τοῦτο καὶ τὸ
<span class="lb" data-page="610" data-line="13" id="p610.13"></span>δρῶν αὐτὸ ἔσχεν ὄνομα. ὅτι μὲν οὔτε τῷ τρόμῳ ταὐτόν ἐστι
<span class="lb" data-page="610" data-line="14" id="p610.14"></span>τὸ ῥιγοῦν, ἀλλ’ οὐδὲ κατάψυξις <span class="milestone ed2page" data-n="209" data-unit="ed2page" id="ed2page.209"></span>ἁπλῶς, οὐ μὴν οὐδὲ
<span class="lb" data-page="610" data-line="15" id="p610.15"></span>κατάψυξις ἰσχυρὰ, σαφῶς ἐπιδέδεικται. τὸ δ’ ὀλίγῳ πρόσθεν
<span class="lb" data-page="610" data-line="16" id="p610.16"></span>ῥηθὲν, ὡς ἄρα κατάψυξίς ἐστιν, ἀλλ’ αἰσθητὴ, βασανίσωμεν,
<span class="lb" data-page="610" data-line="17" id="p610.17"></span>εἰ μὴ ψευδῶς εἴρηται. τινὲς γὰρ οὐκ αἰσθητὴν ψύξιν
<span class="lb" data-page="610" data-line="18" id="p610.18"></span>τὸ ῥῖγος, ἀλλὰ ὀδυνηρὰν εἶναι νομίζουσι. καταψύχεσθαι 
<span class="pb" data-page="611" id="p611"></span>
<span class="lb" data-page="611" data-line="1" id="p611.1"></span>μὲν γάρ φασιν ἰσχυρῶς πολλοὶ καὶ τῶν ὑγιαινόντων, οἱ μὲν
<span class="lb" data-page="611" data-line="2" id="p611.2"></span>ἑκόντες, ἐμψύξεως ἐπιθυμίᾳ διατρίψαντες ἐπὶ πλέον ἐν ὕδατι
<span class="lb" data-page="611" data-line="3" id="p611.3"></span>ψυχρῷ, τινὲς δὲ καὶ χρείᾳ τούτου χρονίζουσιν ἐν τῷ ψυχρῷ,
<span class="lb" data-page="611" data-line="4" id="p611.4"></span>ῥιγοῦσι δ’ οὐκ εὐθὺς, ὥσπερ οὐδ’ ὁ λελουμένος, εἶθ’
<span class="lb" data-page="611" data-line="5" id="p611.5"></span>ἑαυτὸν ἐμβαλὼν εἰς ὕδωρ ψυχρόν. οὐδὲ γὰρ οὗτος εἰ μὴ
<span class="lb" data-page="611" data-line="6" id="p611.6"></span>χρονίσειεν ἐπὶ πολὺ, ῥιγοῖ, καίτοι τῆς γε τοῦ ψυχροῦ ποιότητος
<span class="lb" data-page="611" data-line="7" id="p611.7"></span>αἰσθάνεται σαφῶς. ὥσθ’ ὅσον οὖν τῷ τῆς ψύξεως
<span class="lb" data-page="611" data-line="8" id="p611.8"></span>αἰσθάνεσθαι πάντες ἂν εὐθέως ἐῤῥίγουν οὗτοι, εἴπερ ἦν
<span class="lb" data-page="611" data-line="9" id="p611.9"></span>αἰσθητὴ ψύξις τὸ ῥῖγος. ἀλλ’ οὐ ῥιγοῦσιν, εἰκότως· οὐ
<span class="lb" data-page="611" data-line="10" id="p611.10"></span>γάρ ἐστιν ἅπασι μετ’ ὀδύνης ἡ ψύξις, ἀλλά τινες αὐτῶν, ὅσοι
<span class="lb" data-page="611" data-line="11" id="p611.11"></span>θέρους ὥρᾳ μάλιστα μὴ φέροντες τὸ πνῖγος εἰς ψυχρὸν ὕδωρ
<span class="lb" data-page="611" data-line="12" id="p611.12"></span>ἑαυτοὺς ἐμβάλλουσιν, οὕτω φιληδοῦσι πρὸς τὴν ψύξιν, ὥστε
<span class="lb" data-page="611" data-line="13" id="p611.13"></span>διατρίβουσιν εἰς τοσοῦτον ἐν αὐτῷ, μέχρις ἂν ἁπτομένῳ
<span class="lb" data-page="611" data-line="14" id="p611.14"></span>σοι δόξωσιν ἀπεψῦχθαι δίκην κρυστάλλου. ἆρ’ οὖν ἔχοιμεν
<span class="lb" data-page="611" data-line="15" id="p611.15"></span>ἂν ἤδη τὸ πᾶν, ὀδυνηρὰν ψύξιν ὁρισάμενοι τὸ ῥῖγος, ἤ τινος
<span class="lb" data-page="611" data-line="16" id="p611.16"></span>ἔτι προσδεῖ; τάχα γὰρ οὐ πᾶν ῥῖγος οὕτως ὁριστέον. ἐπί γέ
<span class="lb" data-page="611" data-line="17" id="p611.17"></span>τοι τῶν νοσούντων οὐ ταὐτὸν μὲν δοκεῖ τὸ ῥιγοῦν τῷ φρίττειν
<span class="lb" data-page="611" data-line="18" id="p611.18"></span>ἢ καταψύχεσθαι. λέγομεν οὖν πολλάκις, εἰσβολὴν 
<span class="pb" data-page="612" id="p612"></span>
<span class="lb" data-page="612" data-line="1" id="p612.1"></span>παροξυσμοῦ τῷδε μέν τινι μετὰ ῥίγους, ἑτέρῳ δέ τινι μετὰ
<span class="lb" data-page="612" data-line="2" id="p612.2"></span>φρίκης, ἄλλῳ δὲ μετὰ καταψύξεως μόνης γεγονέναι, κᾀν
<span class="lb" data-page="612" data-line="3" id="p612.3"></span>τοῖς τῶν ἰατρῶν ἁπάντων συγγράμμασιν ἡ αὐτὴ χρῆσίς ἐστι
<span class="lb" data-page="612" data-line="4" id="p612.4"></span>τῶν ὀνομάτων. ὡς ὅταν μὴ μετὰ βρασμοῦ καὶ κλόνου καταψύχηταί
<span class="lb" data-page="612" data-line="5" id="p612.5"></span>τις, οὐ ῥιγοῖ οὗτος, ἀλλὰ δεῖ, εἴπερ μέλλει τὸ
<span class="lb" data-page="612" data-line="6" id="p612.6"></span>πάθος ῥῖγος καλεῖσθαι, τὴν ἀνώμαλόν τε καὶ ἀπροαίρετον
<span class="lb" data-page="612" data-line="7" id="p612.7"></span>αὐτῷ κίνησιν προσεῖναι. τὸ δ’ ἄνευ ταύτης, εἴγε μηδὲ τὴν
<span class="lb" data-page="612" data-line="8" id="p612.8"></span>ἐπιφάνειαν ἀνωμάλως κινεῖ, κατάψυξιν καλοῦσιν· εἰ δὲ ταύτην
<span class="lb" data-page="612" data-line="9" id="p612.9"></span>μὲν ταράττοι τε καὶ σείοι κατά τινας ἐμβολὰς, τὸ δὲ ὅλον
<span class="lb" data-page="612" data-line="10" id="p612.10"></span>σῶμα μὴ συγκινοῖ, φρίκην ὀνομάζουσιν, ὡς εἶναι τὴν φρίκην
<span class="lb" data-page="612" data-line="11" id="p612.11"></span>τοῦ δέρματος μόνου πάθος τοιοῦτον, οἷον τοῦ παντὸς
<span class="lb" data-page="612" data-line="12" id="p612.12"></span>σώματος τὸ ῥῖγος. ἐπὶ δέ γε τῶν ὑγιαινόντων ἑτέρως τὸ
<span class="lb" data-page="612" data-line="13" id="p612.13"></span>ῥιγοῦν λέγομεν, ἐκτείνοντες ἐπὶ πᾶσαν ὀδυνηρὰν κατάψυξιν.
<span class="lb" data-page="612" data-line="14" id="p612.14"></span>εἰ δὲ νοσήματος λόγῳ γίγνοιτο ῥῖγος, οὐκ ἀρκεῖ μόνον τοῦτο
<span class="lb" data-page="612" data-line="15" id="p612.15"></span>φάναι, προσθεῖναι δὲ χρὴ τὴν παντὸς τοῦ σώματος ταραχὴν,
<span class="lb" data-page="612" data-line="16" id="p612.16"></span>ὃ ἐπαγόμενοί τινες, μετὰ τρόμου κατάψυξιν εἶπον αὐτὸ,
<span class="lb" data-page="612" data-line="17" id="p612.17"></span>σαφῶς δὲ οὐχ ἡρμήνευσαν. οὐ γὰρ χρὴ τρόμον καλεῖν, ἀλλὰ 
<span class="pb" data-page="613" id="p613"></span>
<span class="lb" data-page="613" data-line="1" id="p613.1"></span>βρασμόν τινα ἀπροαίρετον ἢ κλόνον, ἢ σεισμὸν, ἢ τοιοῦτον
<span class="lb" data-page="613" data-line="2" id="p613.2"></span>ἕτερον ἐξευρίσκειν ὄνομα. τὸ γὰρ τοῦ τρόμου κατὰ πάθους
<span class="lb" data-page="613" data-line="3" id="p613.3"></span>ἰδίου κεῖται· ἐοίκασιν οὖν οἱ τὸ νοσερὸν ῥῖγος ὁριζόμενοι κατάψυξιν
<span class="lb" data-page="613" data-line="4" id="p613.4"></span>ἄλλο μηδὲν εἰπόντες, ἀλλὰ τὸ τοῖς ὑγιαίνουσι γινόμενον.
<span class="lb" data-page="613" data-line="5" id="p613.5"></span>καί τοι τὸ νοσερὸν ῥῖγος, ὑπὲρ οὗ τοῖς ἰατροῖς ὁ
<span class="lb" data-page="613" data-line="6" id="p613.6"></span>πᾶς λόγος; ὁρίζεσθαι προὔκειτο καὶ τοῖς εἰρημένοις ἀνδράσι.
<span class="lb" data-page="613" data-line="7" id="p613.7"></span>νοσερὸν δὲ καλοῦμεν, ὅταν ἀπὸ μηδενὸς ἔξωθεν αἰτίας βιαίας,
<span class="lb" data-page="613" data-line="8" id="p613.8"></span>ἀλλ’ ἐξ ἑαυτοῦ τὸ σῶμα τοιαύτην ἴσχει διάθεσιν. οὕτω γὰρ
<span class="lb" data-page="613" data-line="9" id="p613.9"></span>δὴ, οἶμαι, καὶ Ἱπποκράτης ἔλεγεν· ὑπὸ καύσου ἐχομένῳ, ῥίγεος
<span class="lb" data-page="613" data-line="10" id="p613.10"></span>ἐπιγενομένου, λύσις. οὔκουν ψυχρὸν ὕδωρ καταχέας τῷ
<span class="lb" data-page="613" data-line="11" id="p613.11"></span>πυρέττοντι ποιήσεις ῥῖγος, ἀλλ’ ὅταν ἐξ αὐτῆς ἐγείρηται τῆς
<span class="lb" data-page="613" data-line="12" id="p613.12"></span>ἐν τῷ σώματι διαθέσεως. κατὰ δὲ τὸν αὐτὸν τρόπον εἴρηται
<span class="lb" data-page="613" data-line="13" id="p613.13"></span>καὶ ταῦτα· μετὰ ῥίγους ἄγνοια, κακόν. κακὸν δὲ καὶ λήθη.
<span class="lb" data-page="613" data-line="14" id="p613.14"></span>τὰ ἑκταῖα ῥίγεα δύσκριτα. ῥίγεα δ’ ἄρχεται γυναιξὶν ἐξ
<span class="lb" data-page="613" data-line="15" id="p613.15"></span>
<span class="milestone ed2page" data-n="210" data-unit="ed2page" id="ed2page.210"></span>ὀσφύος διὰ νώτου μᾶλλον, ἀτὰρ καὶ ἀνδράσι μᾶλλον
<span class="lb" data-page="613" data-line="16" id="p613.16"></span>ὄπισθεν ἢ ἔμπροσθεν. ἐν ἅπασι γὰρ τούτοις οὐ τὸ τοῖς
<span class="lb" data-page="613" data-line="17" id="p613.17"></span>ὑγιαίνουσι<span class="milestone ed1page" data-n="369" data-unit="ed1page" id="ed1page.369"></span> γινόμενον, ἀλλὰ τὸ νοσῶδες εἴρηται ῥῖγος, ﻿
<span class="pb" data-page="614" id="p614"></span>
<span class="lb" data-page="614" data-line="1" id="p614.1"></span>ὅπερ ἐστι κατάψυξις ἀλγεινὴ μετά τινος ἀνωμάλου σεισμοῦ καὶ
<span class="lb" data-page="614" data-line="2" id="p614.2"></span>κλόνου παντὸς τοῦ σώματος. ὁπότ’ οὖν τί ποτέ ἐστι ῥῖγος
<span class="lb" data-page="614" data-line="3" id="p614.3"></span>ἐγνώκαμεν, ἑξῆς ἴδωμεν καὶ τίς μὲν ἡ ποιοῦσα τὸ πάθος αἰτία,
<span class="lb" data-page="614" data-line="4" id="p614.4"></span>τίσι δὲ μάλιστα προηγουμέναις αἰτίαις ἕπεται, καὶ τίσιν
<span class="lb" data-page="614" data-line="5" id="p614.5"></span>ἐπιγίνεται διαθέσεσιν, ὑπὲρ ἁπάσης τε τῆς γενέσεως αὐτοῦ.
<span class="lb" data-page="614" data-line="6" id="p614.6"></span>ὅτι μὲν γὰρ τὸ ῥιγοῦν πάθος ἐστὶ τοῦ κατὰ φύσιν θερμοῦ,
<span class="lb" data-page="614" data-line="7" id="p614.7"></span>σχεδὸν ἅπασιν ὡμολόγηται. δεῖται δὲ πᾶς ὁ λόγος οὗτος ἀκριβοῦς
<span class="lb" data-page="614" data-line="8" id="p614.8"></span>ἀκροατοῦ καὶ πολὺν μάλιστα νοῦν ἔχοντος. ἐγὼ μὲν γὰρ
<span class="lb" data-page="614" data-line="9" id="p614.9"></span>εἶπον τοῦ κατὰ φύσιν θερμοῦ πάθος εἶναι τὸ ῥῖγος, ἵνα μή
<span class="lb" data-page="614" data-line="10" id="p614.10"></span>τις τοῦ ἔξωθεν νομίσας εἰρῆσθαι, καταψεύδεσθαί με δόξειεν
<span class="lb" data-page="614" data-line="11" id="p614.11"></span>Ἐρασιστράτου καὶ Πραξαγόρου καὶ Φιλοτίμου καὶ Ἀσκληπιάδου
<span class="lb" data-page="614" data-line="12" id="p614.12"></span>καὶ μυρίων ἄλλων, ὅσοι τὸ θερμὸν οὐκ ἔμφυτον,
<span class="lb" data-page="614" data-line="13" id="p614.13"></span>ἀλλ’ ἐπίκτητον εἶναι νομίζουσι. πῶς γὰρ. οὖν οὗτοι πάθος
<span class="lb" data-page="614" data-line="14" id="p614.14"></span>ἐμφύτου θερμοῦ λέγοιεν, οἱ μηδὲ τὴν ἀρχὴν ἔμφυτον εἰδότες
<span class="lb" data-page="614" data-line="15" id="p614.15"></span>θερμόν; ἀλλ’ ἔμφυτον μὲν, ὥσπερ εἴπομεν, οὐ πάντες ὁμολογοῦσι
<span class="lb" data-page="614" data-line="16" id="p614.16"></span>τὸ θερμὸν ὑπάρχειν, γένεσιν δὲ ἐπίκτητον αὐτῷ
<span class="lb" data-page="614" data-line="17" id="p614.17"></span>τεχνώμενοι, διαφερόντως ἄλλος ἄλλην, ἕν τοῦτο πάντες ὁμολογοῦσιν,
<span class="lb" data-page="614" data-line="18" id="p614.18"></span>ὡς ἔσται τι κατὰ φύσιν ἐν ἑκάστῳ ζώῳ θερμὸν, 
<span class="pb" data-page="615" id="p615"></span>
<span class="lb" data-page="615" data-line="1" id="p615.1"></span>ἐν τῷ προσήκοντι μέτρῳ θεωρούμενον. καὶ δὴ περὶ τοῦτο
<span class="lb" data-page="615" data-line="2" id="p615.2"></span>ῥῖγός τε καὶ φρίκην φασὶν ἅπασάν τε γίνεσθαι κατάψυξιν.
<span class="lb" data-page="615" data-line="3" id="p615.3"></span>Ἀσκληπιάδης γοῦν οὐ μόνον τὸ θερμὸν, ἀλλ’ οὐδ’ ἄλλην τινὰ
<span class="lb" data-page="615" data-line="4" id="p615.4"></span>τιθεὶς ἔμφυτον δύναμιν, ἅπαντα πυρετὸν ἐπί τισιν ἐμφράξεσιν
<span class="lb" data-page="615" data-line="5" id="p615.5"></span>ὄγκων ἐν πόροις ἀεὶ συνίστασθαι λέγων, ἐν μεγέθεσι πόρων
<span class="lb" data-page="615" data-line="6" id="p615.6"></span>τὴν διαφορὰν τιθέμενος αὐτοῦ, οὕτω φιλοτεχνεῖ, δείκνυσί
<span class="lb" data-page="615" data-line="7" id="p615.7"></span>τε, τίσι μὲν ἀνάγκη ῥῖγος ἐζεῦχθαι, τίσι δ’ οὔ. καὶ
<span class="lb" data-page="615" data-line="8" id="p615.8"></span>ἔγωγ’ ἂν εἰ μὴ μακρότερόν τε τοῦ καιροῦ τὸν λόγον ἤλπιζον
<span class="lb" data-page="615" data-line="9" id="p615.9"></span>ἔσεσθαι καὶ ἄλλως οὐ δίκαιον ἡγοῦμαι ὑπὲρ Ἀσκληπιάδου
<span class="lb" data-page="615" data-line="10" id="p615.10"></span>μὲν ἐπισκέψασθαι μόνου, παρελθεῖν δὲ τὰ τῶν ἄλλων, ἢ πάλιν
<span class="lb" data-page="615" data-line="11" id="p615.11"></span>ἁπάντων ἐπιχειρῶν μνημονεύειν, εἰς μακρὸν καὶ ἀπέραντον
<span class="lb" data-page="615" data-line="12" id="p615.12"></span>ἐμπεσεῖν λόγου μῆκος, ἑξῆς ἂν ὑπὲρ ἁπασῶν τῶν δοξῶν
<span class="lb" data-page="615" data-line="13" id="p615.13"></span>ἐπισκεψάμενος, ἀφ’ ὅτου γε πιθανὸν τὴν ἀφορμὴν ἔσχηκεν
<span class="lb" data-page="615" data-line="14" id="p615.14"></span>ἑκάστη, καὶ τί μάλιστα τὸ ἀπατῆσαν, ὅπῃ τε σφάλλονται
<span class="lb" data-page="615" data-line="15" id="p615.15"></span>δείξας, οὕτως ἂν ἐπὶ τὴν ἡμετέραν ἧκον δόξαν. ἀλλὰ τοῦτο
<span class="lb" data-page="615" data-line="16" id="p615.16"></span>μὲν εἰς ἕτερον ἀναβεβλήσθω καιρόν. οὐδὲ γὰρ Ἀθήναιον
<span class="lb" data-page="615" data-line="17" id="p615.17"></span>ἐπαινῶ περὶ μὲν Ἀσκληπιάδου καὶ Ἡρακλείδου τοῦ Ποντικοῦ 
<span class="pb" data-page="616" id="p616"></span>
<span class="lb" data-page="616" data-line="1" id="p616.1"></span>καὶ Στράτωνος τοῦ φυσικοῦ λέγοντά τι, τῶν δ’ ἄλλων οὐδενὸς
<span class="lb" data-page="616" data-line="2" id="p616.2"></span>μνημονεύοντα, καί τοί γε οὐ τὰς τούτων δόξας μόνον
<span class="lb" data-page="616" data-line="3" id="p616.3"></span>περὶ ῥίγους, ἀλλ’ ἑτέρας πολὺ πλείους οὐδὲν ἧττον ἐνδόξους
<span class="lb" data-page="616" data-line="4" id="p616.4"></span>τε καὶ πιθανὰς εἶχεν εἰπεῖν. ἡμεῖς οὖν ἀρχὴν ὁμολογουμένην
<span class="lb" data-page="616" data-line="5" id="p616.5"></span>λαβόντες, ὡς ἔστι τοῦ κατὰ φύσιν ἐν ἑκάστῳ ζώῳ θερμοῦ
<span class="lb" data-page="616" data-line="6" id="p616.6"></span>πάθος τὸ ῥῖγος, ἴδωμεν ὅπως γίνεται. προκόψει δ’ ὁ λόγος
<span class="lb" data-page="616" data-line="7" id="p616.7"></span>ἐπὶ ταῖς Ἱπποκράτους ἀρχαῖς οὐκ ὄγκους καὶ πόρους ἡμῶν
<span class="lb" data-page="616" data-line="8" id="p616.8"></span>στοιχεῖα τιθεμένων τοῦ σώματος, οὐδὲ κινήσεως ἢ παρατρίψεως
<span class="lb" data-page="616" data-line="9" id="p616.9"></span>ἤ τινος ἄλλης αἰτίας ἔκγονον τὸ θερμὸν ἀποφαινόντων,
<span class="lb" data-page="616" data-line="10" id="p616.10"></span>ἀλλὰ τὸ μὲν ὅλον σῶμα σύμπνουν τε καὶ σύῤῥουν
<span class="lb" data-page="616" data-line="11" id="p616.11"></span>ἡγουμένων, τὸ θερμὸν δ’ οὐκ ἐπίκτητον οὐδ’ ὕστερον τοῦ
<span class="lb" data-page="616" data-line="12" id="p616.12"></span>ζώου τῆς γενέσεως, ἀλλ’ αὐτὸ πρῶτόν τε καὶ ἀρχέγονον καὶ
<span class="lb" data-page="616" data-line="13" id="p616.13"></span>ἔμφυτον. καὶ ἥ γε φύσις καὶ ἡ ψυχὴ οὐδὲν ἄλλο ἢ τοῦτ’
<span class="lb" data-page="616" data-line="14" id="p616.14"></span>ἔστιν, ὥστ’ οὐσίαν αὐτοκίνητόν τε καὶ ἀεικίνητον αὐτὸ νοῶν
<span class="lb" data-page="616" data-line="15" id="p616.15"></span>οὐκ ἂν ἁμάρτοις. ἕκαστον δὲ τούτων ἰδίᾳ βεβασάνισται,
<span class="lb" data-page="616" data-line="16" id="p616.16"></span>καί τοι μαθεῖν ἔνεστιν ὑπὲρ αὐτῶν ἑτέρωθι, <span class="milestone ed2page" data-n="211" data-unit="ed2page" id="ed2page.211"></span>τὸ νῦν δὲ
<span class="lb" data-page="616" data-line="17" id="p616.17"></span>εἶναι τοῦ λόγου τὸ συνεχὲς ἐρευνητέον. ἅτε γὰρ ἀεικίνητον 
<span class="pb" data-page="617" id="p617"></span>
<span class="lb" data-page="617" data-line="1" id="p617.1"></span>ὂν τὸ ἔμφυτον θερμὸν, οὔτ’ εἴσω μόνον οὔτ’ ἔξω κινεῖται,
<span class="lb" data-page="617" data-line="2" id="p617.2"></span>διαδέχεται δ’ ἀεὶ τὴν ἑτέραν αὐτοῦ κίνησιν ἡ ἑτέρα. ταχὺ
<span class="lb" data-page="617" data-line="3" id="p617.3"></span>γὰρ ἂν ἡ μὲν ἔσω μονὴ κατέπαυσεν εἰς ἀκινησίαν, ἡ δὲ ἐκτὸς
<span class="lb" data-page="617" data-line="4" id="p617.4"></span>ἐσκέδασέ τε καὶ ταύτῃ διέφθειρεν αὐτό. μέτρια δὲ σβεννύμενον
<span class="lb" data-page="617" data-line="5" id="p617.5"></span>καὶ μέτρια ἀναπτόμενον, ὡς Ἡράκλειτος ἔλεγεν, ἀεικίνητον
<span class="lb" data-page="617" data-line="6" id="p617.6"></span>οὕτω μένει. ἀνάπτεται μὲν οὖν τῇ κάτω συννεύσει,
<span class="lb" data-page="617" data-line="7" id="p617.7"></span>τῆς τροφῆς ὀρεγόμενον· αἰρόμενον δὲ καὶ πάντῃ σκιδνάμενον
<span class="lb" data-page="617" data-line="8" id="p617.8"></span>σβέννυται. ἀλλὰ τὴν μὲν ἄνω τε καὶ ἔξω φορὰν καὶ ὡς ἄν
<span class="lb" data-page="617" data-line="9" id="p617.9"></span>τις εἴποι ἐξάπλωσιν ἀπὸ τῆς ἰδίας ἀρχῆς, διότι φύσει θερμόν
<span class="lb" data-page="617" data-line="10" id="p617.10"></span>ἐστι, κέκτηται· τὴν δ’ εἴσω τε καὶ κάτω, τουτέστιν ἐπὶ τὴν
<span class="lb" data-page="617" data-line="11" id="p617.11"></span>ἰδίαν ἀρχὴν ὁδὸν, ὅτι ψυχροῦ τι μετέχει· μικτὸν γὰρ ἐκ θερμοῦ
<span class="lb" data-page="617" data-line="12" id="p617.12"></span>καὶ ψυχροῦ γέγονε. κατὰ μὲν τὸν πρῶτον λόγον τοῦ
<span class="lb" data-page="617" data-line="13" id="p617.13"></span>θερμοῦ, τοῦτ’ ἔστι αὐτοκίνητον αὐτοῦ, καὶ τούτου μάλιστα
<span class="lb" data-page="617" data-line="14" id="p617.14"></span>δεῖται πρὸς τὰς ἐνεργείας· μεγάλην δ’ ὅμως αὐτῷ χρείαν καὶ
<span class="lb" data-page="617" data-line="15" id="p617.15"></span>τὸ ψυχρὸν παρέχει. πέφυκε γὰρ τὸ μὲν θερμὸν εἰς ὕψος αἴρεσθαι
<span class="lb" data-page="617" data-line="16" id="p617.16"></span>καὶ συμπροσάγειν αὐτῷ τὴν τροφήν· εἰ δὲ μὴ τὸ ψυχρὸν
<span class="lb" data-page="617" data-line="17" id="p617.17"></span>ἐμποδὼν ἐγένετο, καὶ ἐπὶ μήκιστον προῆκε. γίνεται δ’
<span class="lb" data-page="617" data-line="18" id="p617.18"></span>ἐμποδὼν τὸ ψυχρὸν τῇ τοιαύτῃ τοῦ θερμοῦ κινήσει, ὡς μὴ 
<span class="pb" data-page="618" id="p618"></span>
<span class="lb" data-page="618" data-line="1" id="p618.1"></span>ἀπόλοιτο ἐκτεινόμενον. κίνδυνος γὰρ ὑπὸ κουφότητος καὶ
<span class="lb" data-page="618" data-line="2" id="p618.2"></span>τῆς πρὸς τὸ ἄνω ὁρμῆς ἀποστῆναι τῶν σωμάτων αὐτό. ἀλλὰ
<span class="lb" data-page="618" data-line="3" id="p618.3"></span>τὸ ψυχρὸν ἐπέχει τε καὶ κωλύει, καὶ τῆς ἄγαν ταύτης κινήσεως
<span class="lb" data-page="618" data-line="4" id="p618.4"></span>ἀφαιρεῖ τὸ σφοδρόν. ἐπανέλθωμεν οὖν ἐφ’ ἅπερ ἐξ ἀρχῆς
<span class="lb" data-page="618" data-line="5" id="p618.5"></span>ὑπεθέμεθα, δεικνύντες οἷόν τι πάθος ἐστὶ τῆς ἐμφύτου
<span class="lb" data-page="618" data-line="6" id="p618.6"></span>θερμασίας τὸ ῥῖγος. ὅτι μὲν γὰρ ἐπειδὰν ἐν τοῖς κατὰ φύσιν
<span class="lb" data-page="618" data-line="7" id="p618.7"></span>ὅροις μένῃ τῆς κράσεως, ὑγιαίνει τὸ ζῶον, οὐ δεῖται λόγου,
<span class="lb" data-page="618" data-line="8" id="p618.8"></span>τουτέστιν ὅταν, ὡς Ἱπποκράτης ἔλεγε, μετρίως ἔχῃ τὸ θερμὸν
<span class="lb" data-page="618" data-line="9" id="p618.9"></span>καὶ τὸ ψυχρὸν τῆς πρὸς ἄλληλα κράσεως· ἢν δὲ τὸ ἕτερον τοῦ
<span class="lb" data-page="618" data-line="10" id="p618.10"></span>ἑτέρου κρατήσῃ, νοσεῖν ἀνάγκη τὸ ζῶον εἶδος νοσήματος
<span class="lb" data-page="618" data-line="11" id="p618.11"></span>ἐοικὸς τῇ φύσει τοῦ κρατήσαντος αἰτίου. φλεγμοναὶ μὲν οὖν
<span class="lb" data-page="618" data-line="12" id="p618.12"></span>καὶ ἐρυσιπέλατα καὶ ἕρπητες καὶ ἄνθρακες καὶ τὰ καυσώδη
<span class="lb" data-page="618" data-line="13" id="p618.13"></span>καὶ φλογώδη καὶ πάντα τὰ πυρετώδη πάθη, ὅταν ἡ τοῦ
<span class="lb" data-page="618" data-line="14" id="p618.14"></span>θερμοῦ δύναμις ἐπικρατῇ· σπασμοὶ δ’ αὖ πάλιν καὶ τέτανοι
<span class="lb" data-page="618" data-line="15" id="p618.15"></span>καὶ παλμοὶ καὶ νάρκαι καὶ παραλύσεις, ἐπιληψίαι τε καὶ
<span class="lb" data-page="618" data-line="16" id="p618.16"></span>παραπληγίαι, τοῦ ψυχροῦ κρατοῦντος πάθη. ἕν τι τῶν
<span class="lb" data-page="618" data-line="17" id="p618.17"></span>τοιούτων παθῶν ἐστι καὶ τὸ ῥῖγος τουτὶ, οὐχ ἁπλῶς ὂν κατάψυξις,
<span class="lb" data-page="618" data-line="18" id="p618.18"></span>ἀλλὰ συναίσθησις, ὅθεν αὐτῷ δεῖ προσθεῖναι καὶ ﻿
<span class="pb" data-page="619" id="p619"></span>
<span class="lb" data-page="619" data-line="1" id="p619.1"></span>τὸ ἀθρόον· ἔτι δὲ σφοδρὰν εἶναι χρὴ τὴν κατάψυξιν καὶ
<span class="lb" data-page="619" data-line="2" id="p619.2"></span>βιαίαν, ὡς εἶναι σαφῶς διοριζόμενον ἀληθεύειν, κατάψυξιν
<span class="lb" data-page="619" data-line="3" id="p619.3"></span>ἀθρόαν καὶ βίαιον εἶναι τὸ ῥῖγος τοῦ ἐμφύτου θερμοῦ.
<span class="lb" data-page="619" data-line="4" id="p619.4"></span>πάλιν γὰρ, ὡς ὁ Πλάτων ἔλεγε, τὸ μὲν ἠρέμα καὶ κατὰ μικρὸν
<span class="lb" data-page="619" data-line="5" id="p619.5"></span>ἀναίσθητον· εἰ δὲ αἰσθητὸν, ἀνάγκη τοῦτο μεγάλως κινεῖν,
<span class="lb" data-page="619" data-line="6" id="p619.6"></span>καὶ τρέμειν ἀθρόως. ὥστ’ ἔμψυξις ἡ μὲν ἀναίσθητος ἐν
<span class="lb" data-page="619" data-line="7" id="p619.7"></span>χρόνῳ πλείονι καὶ κατὰ βραχὺ γένοιτ’ ἄν· ἡ δὲ ταχεῖά τε
<span class="lb" data-page="619" data-line="8" id="p619.8"></span>καὶ μεγάλως ἐξαίρουσα πάντως σὺν αἰσθήσει. οὐδὲ γὰρ
<span class="lb" data-page="619" data-line="9" id="p619.9"></span>ἂν τὸ τοιοῦτον πάθος διαλάθοι. τὸ δὲ τοιοῦτον πάθος σὺν
<span class="lb" data-page="619" data-line="10" id="p619.10"></span>αἰσθήσει τῆς ψύξεως οὐχ ἅπαν ὀδυνηρὸν, ἀλλ’ ἔστιν ὅτε καὶ
<span class="lb" data-page="619" data-line="11" id="p619.11"></span>ἥδιστον. ἔλεγε γὰρ αὖ πάλιν ὁ Πλάτων, ὅτι τὸ μὲν παρὰ
<span class="lb" data-page="619" data-line="12" id="p619.12"></span>φύσιν καὶ βίαιον γινόμενον ἀθρόον ἐν ἡμῖν πάθος ἀλγεινὸν,
<span class="lb" data-page="619" data-line="13" id="p619.13"></span>τὸ δὲ εἰς φύσιν ἀπιὸν αὖ πάλιν ἀθρόον ἡδύ. ὥστε
<span class="lb" data-page="619" data-line="14" id="p619.14"></span>τὸ μὲν ἀθρόον κοινὸν ἀμφοῖν, ἡδέος τε καὶ ἀλγεινοῦ, τοῦ μὴ
<span class="lb" data-page="619" data-line="15" id="p619.15"></span>λαθεῖν τὸ πάθος ἕνεκεν ἀναγκαίως ἐζευγμένον· ἐπὶ τούτῳ δὲ
<span class="lb" data-page="619" data-line="16" id="p619.16"></span>τὸ μὲν πρὸς τῷ μὴ λανθάνειν εἰς τὴν φύσιν ἐπανάγον ἡδὺ,
<span class="lb" data-page="619" data-line="17" id="p619.17"></span>τὸ δ’ ἐξιστὰν τοῦ κατὰ φύσιν ἀλγεινόν. ὅθεν ἓν καὶ ταὐτὸ 
<span class="pb" data-page="620" id="p620"></span>
<span class="lb" data-page="620" data-line="1" id="p620.1"></span>
<span class="milestone ed2page" data-n="212" data-unit="ed2page" id="ed2page.212"></span>τῷ πλήθει ψυχρὸν, τὸ μὲν ἧσε, τὸ δ’ ἠνίασεν. εἰ μὲν
<span class="lb" data-page="620" data-line="2" id="p620.2"></span>ὑπερτεθερμασμένῳ σώματι προσάγοιτο, πάντως ἧσε τὸ γὰρ
<span class="lb" data-page="620" data-line="3" id="p620.3"></span>ἄμετρον, τῇ θερμασίᾳ πονούμενον, ἐπὶ τῇ τοῦ λείποντος
<span class="lb" data-page="620" data-line="4" id="p620.4"></span>εἰσόδῳ ψυχροῦ παρηγορηθὲν, ἥσθη μὲν, ὅτε παρηγορήθη·
<span class="lb" data-page="620" data-line="5" id="p620.5"></span>τὴν δ’ ἑαυτοῦ φύσιν ἔχον ἢν ἀθρόως ἐμψύχοις, ἀνιάσεις,
<span class="lb" data-page="620" data-line="6" id="p620.6"></span>πονήσει γὰρ ἐπὶ τῷ τῆς κράσεως ἀμέτρῳ. <span class="milestone ed1page" data-n="370" data-unit="ed1page" id="ed1page.370"></span>τοῖς γὰρ
<span class="lb" data-page="620" data-line="7" id="p620.7"></span>κατὰ τὴν φύσιν, ὡς Ἱπποκράτης ἔλεγε, διαλλασσομένοισι καὶ
<span class="lb" data-page="620" data-line="8" id="p620.8"></span>διαφθειρομένοισιν αἱ ὀδύναι γίνονται. οὐ μόνον οὖν ἀθρόαν
<span class="lb" data-page="620" data-line="9" id="p620.9"></span>χρὴ καὶ σφοδρὰν εἶναι τὴν ψύξιν, ἵνα ῥῖγος γένηται, ἀλλ’ ἔτι
<span class="lb" data-page="620" data-line="10" id="p620.10"></span>τούτῳ προσεῖναι δεῖ τὸ βίαιον τοῦ πάθους, τουτέστι τὸ
<span class="lb" data-page="620" data-line="11" id="p620.11"></span>παρὰ φύσιν, ὥστε ἀθρόαν ψύξιν εἰς τὸ παρὰ φύσιν ἄγουσαν
<span class="lb" data-page="620" data-line="12" id="p620.12"></span>εἶναι τὸ ῥῖγος. καί μοι δοκεῖ τοῦτο χρῆναι διαφυλάττειν ἐν
<span class="lb" data-page="620" data-line="13" id="p620.13"></span>τούτῳ τῷ λόγῳ μάλιστα περὶ τὴν τοῦ πάθους γένεσιν, εἰ
<span class="lb" data-page="620" data-line="14" id="p620.14"></span>μέλλοι τις ἀληθεύειν εἰπὼν, ψύξιν ἀθρόαν καὶ βίαιον ἐν τῷ
<span class="lb" data-page="620" data-line="15" id="p620.15"></span>ῥίγει γίνεσθαι τοῦ ἐμφύτου θερμοῦ. ψύχεται μὲν οὖν καὶ
<span class="lb" data-page="620" data-line="16" id="p620.16"></span>διαφορούμενον, ἐπιλείποντος αὐτὸ τοῦ συνέχοντος τόνου, καὶ
<span class="lb" data-page="620" data-line="17" id="p620.17"></span>τροφῆς ἀποροῦν, ὅθεν ἀνήπτετο· ἀλλ’ οὐδέτερον τούτων 
<span class="pb" data-page="621" id="p621"></span>
<span class="lb" data-page="621" data-line="1" id="p621.1"></span>αὐτοῦ τῶν παθημάτων ῥῖγος ἐργάζεται, ἢ πάντες ἂν οἱ ἀποθνήσκοντες
<span class="lb" data-page="621" data-line="2" id="p621.2"></span>ἐῤῥίγουν. ὥστε τὸ διαφθείρεσθαι τὸ θερμὸν ἑνί
<span class="lb" data-page="621" data-line="3" id="p621.3"></span>γε τρόπῳ κοινὸν ἅπασι τοῖς ἀποθνήσκουσιν· ἀλλ’ οὐ ῥιγοῦσιν,
<span class="lb" data-page="621" data-line="4" id="p621.4"></span>οὐ γὰρ ἁπλῶς φημι χρῆναι ψύχεσθαι τὸ θερμὸν, ἀλλ’
<span class="lb" data-page="621" data-line="5" id="p621.5"></span>ἀθρόως τε καὶ βιαίως, τουτέστιν ἐῤῥωμένον αὐτὸ μένον, οὔτε
<span class="lb" data-page="621" data-line="6" id="p621.6"></span>τὴν οὐσίαν οὔτε τὸν τόνον βεβλαμμένον, ὑπό τινος τῶν ἔξω
<span class="lb" data-page="621" data-line="7" id="p621.7"></span>αἰτίων ἀνιᾶσθαι. φλόγα δή μοι νόησον ἐκτὸς ποτὲ μὲν
<span class="lb" data-page="621" data-line="8" id="p621.8"></span>ἀπορίᾳ τῆς ὕλης ὅθεν ἀνήπτετο διαφθειρομένην, ποτὲ δὲ
<span class="lb" data-page="621" data-line="9" id="p621.9"></span>ἐν ἡλίῳ λαμπρῷ μαραινομένην, αὖθις δ’ ὑφ’ ὕδατος πολλοῦ
<span class="lb" data-page="621" data-line="10" id="p621.10"></span>κατασβεννυμένην, ἤ πλήθει ξύλων ἐπ’ αὐτῆς σωρευθέντων
<span class="lb" data-page="621" data-line="11" id="p621.11"></span>καταπνιγομένην. τέτταρες αὗται ἐπ’ αἰτίοις τέτταρσιν οὐ
<span class="lb" data-page="621" data-line="12" id="p621.12"></span>τὸν αὐτὸν ἅπασαι τρόπον ἀδικοῦσαι τὴν φλόγα. τῆς μὲν
<span class="lb" data-page="621" data-line="13" id="p621.13"></span>γὰρ ἐν ἡλίῳ μαραινομένης ὁ τόνος σκίδναται, βίᾳ τοῦ περιέχοντος
<span class="lb" data-page="621" data-line="14" id="p621.14"></span>διαφορούμενος, ἰσχυροτέρα γὰρ ἡ τῶν ἡλιακῶν ἀκτίνων
<span class="lb" data-page="621" data-line="15" id="p621.15"></span>ῥώμη καὶ διαρκεστέρα τοῦ πυρός· ὅταν δὲ ὕλης ἀποροῦσα
<span class="lb" data-page="621" data-line="16" id="p621.16"></span>μηκέτι ἀνάπτηται, τῆς οὐσίας ἀπολλυμένης, διαφθείρεται.
<span class="lb" data-page="621" data-line="17" id="p621.17"></span>τὸ μὲν γὰρ ἀναφθὲν ἀεὶ διαφορεῖται κατὰ τὴν ἔξω
<span class="lb" data-page="621" data-line="18" id="p621.18"></span>κίνησιν· ἔσω δὲ νεύουσα τοῦ τραφῆναι χάριν, εἶτ’ ἀποροῦσα 
<span class="pb" data-page="622" id="p622"></span>
<span class="lb" data-page="622" data-line="1" id="p622.1"></span>τοῦ θρέψαντος, ἀσθενῶς οὕτω τὸ δεύτερον ἀποτείνεται.
<span class="lb" data-page="622" data-line="2" id="p622.2"></span>ὕλης δὲ πλήθει βαρυνθεῖσα καὶ τῆς ἀναπνοῆς στερηθεῖσα,
<span class="lb" data-page="622" data-line="3" id="p622.3"></span>πνίγεται. ἐπὶ δὲ τῆς ἀφ’ ὕδατος βλάβης οὐδὲ λόγου δεῖ·
<span class="lb" data-page="622" data-line="4" id="p622.4"></span>μάχη γὰρ ἰσχυρὰ φλογὶ πρὸς ἅπασαν εἰλικρινῆ τε καὶ πολλὴν
<span class="lb" data-page="622" data-line="5" id="p622.5"></span>ὑγρότητα, ὡς εἰ καὶ τοὔλαιον αὐτῇ προσάγῃς ἀθρόον, ἀνάγκη
<span class="lb" data-page="622" data-line="6" id="p622.6"></span>ψόφον καὶ σεισμόν τινα γενέσθαι, μονονουχὶ φωνῇ τοῦ
<span class="lb" data-page="622" data-line="7" id="p622.7"></span>πυρὸς ἐνδεικνυμένου τὸ βίαιον. τοιοῦτον δή τι πάθος περὶ
<span class="lb" data-page="622" data-line="8" id="p622.8"></span>τὴν ἔμφυτον θερμασίαν νόει τὸ ῥῖγος. οὔτε γὰρ ὅταν δι’
<span class="lb" data-page="622" data-line="9" id="p622.9"></span>ὕλης ἔνδειαν ἀτροφοῦν τὸ θερμὸν μαραίνηται, οὔθ’ ὅταν ὑπὸ
<span class="lb" data-page="622" data-line="10" id="p622.10"></span>τοῦ πλήθους αὐτῆς βαρυνόμενον, οὔθ’ ὅταν ἀῤῥωστῆσαν
<span class="lb" data-page="622" data-line="11" id="p622.11"></span>ὀκλάζῃ, ῥῖγος εὑρήσεις γινόμενον, ἀλλ’ ὅταν ἰσχυρὸν ὂν ἀποτείνεσθαι
<span class="lb" data-page="622" data-line="12" id="p622.12"></span>δυνάμενον, εἶτα κωλύηται. δι’ αὐτὸ δὲ τοῦτο καὶ
<span class="lb" data-page="622" data-line="13" id="p622.13"></span>τὸ κλονεῖσθαι τῷ σώματι συμβέβηκε, διπλῆς κᾀνταῦθα καὶ
<span class="lb" data-page="622" data-line="14" id="p622.14"></span>συνθέτου κινήσεως γενομένης, ὡς ἐπὶ τῶν τρεμόντων, ἕτερον
<span class="lb" data-page="622" data-line="15" id="p622.15"></span>δὲ τρόπον. ἐκεῖ μὲν γὰρ ἀσθενείᾳ τῆς κινούσης τὸ
<span class="lb" data-page="622" data-line="16" id="p622.16"></span>σῶμα δυνάμεως ἡ μικτὴ κίνησις ἐγίνετο, καθ’ ὅσον ἂν ἐνδῷ
<span class="lb" data-page="622" data-line="17" id="p622.17"></span>τοῦ τόνου διαίρουσα τὸ κῶλον, ὑποῤῥέοντος ἀεὶ τοῦ μέρους 
<span class="pb" data-page="623" id="p623"></span>
<span class="lb" data-page="623" data-line="1" id="p623.1"></span>εἰς τὸ κάτω· νυνὶ δὲ τῆς φυσικῆς <span class="milestone ed2page" data-n="213" data-unit="ed2page" id="ed2page.213"></span>τοῦ θερμοῦ κινήσεως
<span class="lb" data-page="623" data-line="2" id="p623.2"></span>ἰσχομένης βίᾳ, τὸ ῥῖγος ἀπαντᾷ. βούλεται μὲν γὰρ ἅτε μήτε
<span class="lb" data-page="623" data-line="3" id="p623.3"></span>τὴν οὐσίαν μήτε τὸν τόνον βεβλαμμένον, ἀποτείνεσθαί τε καὶ
<span class="lb" data-page="623" data-line="4" id="p623.4"></span>πάντῃ τοῦ σώματος φέρεσθαι· κωλυόμενον δὲ καὶ βίᾳ συνωθούμενον
<span class="lb" data-page="623" data-line="5" id="p623.5"></span>εἰς τὸ βάθος, ἐπὶ τὴν ἰδίαν ἀρχὴν καταφεύγει.
<span class="lb" data-page="623" data-line="6" id="p623.6"></span>μένειν δὲ ἐνταῦθα μὴ δυνάμενον, ἀεικινήτῳ γὰρ οὐσίᾳ τὸ
<span class="lb" data-page="623" data-line="7" id="p623.7"></span>στῆναι θάνατος, ἀθροῖσαν ἑαυτὸ καὶ οἷον συνεσπειραμένον
<span class="lb" data-page="623" data-line="8" id="p623.8"></span>γεγονὸς, ὁμαλῶς μὲν οὐκ ἔσω τὴν ἀβίαστον ἀποτείνεται·
<span class="lb" data-page="623" data-line="9" id="p623.9"></span>σφοδρᾷ δὲ τῇ φορᾷ χρώμενον καὶ οἷον ἀπὸ ὕσπληγγος ἐξαλλόμενον,
<span class="lb" data-page="623" data-line="10" id="p623.10"></span>ἐνίοτε ἐνίσταται τοῖς ἐνισταμένοις αὐτοῦ τῇ πρόσω
<span class="lb" data-page="623" data-line="11" id="p623.11"></span>κινήσει, διώσασθαι μὲν ταῦτα, καθαρὰς δὲ αὐτῷ τὰς ὁδοὺς
<span class="lb" data-page="623" data-line="12" id="p623.12"></span>ἀπεργάσασθαι σπεῦδον. προσκροῦον δ’ αὐτοῖς ἐπεσχέθη
<span class="lb" data-page="623" data-line="13" id="p623.13"></span>μὲν ἐξ ἀνάγκης τῆς ῥοιζώδους φορᾶς, ἐκλόνησε δὲ κατὰ τὴν
<span class="lb" data-page="623" data-line="14" id="p623.14"></span>ἔμπτωσιν ὅλον τὸ σῶμα. τά τε γὰρ ἄλλα καὶ ἀτμῶδες νῦν
<span class="lb" data-page="623" data-line="15" id="p623.15"></span>γεγονὸς, ἐν τῷ προσκρούειν τοῖς ἐνισταμένοις εἴσω πάλιν
<span class="lb" data-page="623" data-line="16" id="p623.16"></span>ἀποπάλλεται, πληγῇ τι πάσχον ἐοικός· ἐπὶ δὲ τὴν ἀρχὴν
<span class="lb" data-page="623" data-line="17" id="p623.17"></span>ἀνέρχεται τὸ δεύτερον· ἐντεῦθεν δὲ πάλιν ὁρμηθὲν, ἐμπίπτει
<span class="lb" data-page="623" data-line="18" id="p623.18"></span>βιαιότερον, αὖθις δ’ ἀποπάλλεται καὶ κατὰ τήνδε τὴν ἔμπτωσιν· ﻿
<span class="pb" data-page="624" id="p624"></span>
<span class="lb" data-page="624" data-line="1" id="p624.1"></span>καὶ τοῦτο πολλάκις ἐκ διαδοχῆς γίνεται, ἐφ’ ὅσον μένει
<span class="lb" data-page="624" data-line="2" id="p624.2"></span>τὰ λυποῦντα. ὀδυνηρόν τε οὖν ταύτῃ τὸ πάθος, ἅτε τοῦ
<span class="lb" data-page="624" data-line="3" id="p624.3"></span>σώματος ταῖς πληγαῖς πονοῦντος, ἥ τε κίνησις ἀνωμάλως
<span class="lb" data-page="624" data-line="4" id="p624.4"></span>ἐπάγουσα κατ’ ἀμφοτέρας τὰς κινήσεις τὸ ζῶον. ἐν μὲν γὰρ
<span class="lb" data-page="624" data-line="5" id="p624.5"></span>τῷ κατὰ φύσιν ἔχειν τὸ συγγενὲς ἡμῶν θερμὸν ὁμαλέσι τε
<span class="lb" data-page="624" data-line="6" id="p624.6"></span>καὶ ἀκωλύτοις ταῖς διεξόδοις ἐκέχρητο, καιρῷ καὶ μέτρῳ κινήσεως
<span class="lb" data-page="624" data-line="7" id="p624.7"></span>εἰς αὐτὸ συννεῦον, εἶτ’ ἐξαπλούμενον· ἐν δὲ τῷ ῥιγοῦν
<span class="lb" data-page="624" data-line="8" id="p624.8"></span>οὔτε συννεύσεις οὔτ’ ἐξαπλώσεις αἱ κινήσεις εἰσὶ, δικαιότερον
<span class="lb" data-page="624" data-line="9" id="p624.9"></span>δ’ ἂν φαίης εἴσω μὲν ἰὸν αὐτὸ, χρήσομαι δ’ ὀνόμασιν
<span class="lb" data-page="624" data-line="10" id="p624.10"></span>οὐκ ἐμοῖς, ἀλλ’ ἀνδρῶν παλαιῶν, καθάλλεσθαί τε καὶ
<span class="lb" data-page="624" data-line="11" id="p624.11"></span>συνωθεῖσθαι καὶ ἀναστέλλεσθαι καὶ συντρέχειν, ἔξω δὲ φερόμενον,
<span class="lb" data-page="624" data-line="12" id="p624.12"></span>ἐκρήγνυσθαί τε καὶ ἐνσείεσθαι καὶ ἐκπίπτειν καὶ
<span class="lb" data-page="624" data-line="13" id="p624.13"></span>ἐξάλλεσθαι. καὶ γὰρ αὖ καὶ ταῦτα παλαιῶν ἀνδρῶν ὀνόματα,
<span class="lb" data-page="624" data-line="14" id="p624.14"></span>καλῶς ἅπαντα κείμενα, καὶ τὸ συμβαῖνον πάθος, ὡς
<span class="lb" data-page="624" data-line="15" id="p624.15"></span>ἔνι μάλιστα, σαφῶς ἑρμηνεύοντα. τὸ κλονεῖσθαι δέ φημι
<span class="lb" data-page="624" data-line="16" id="p624.16"></span>πάντα τὰ ἐν τῷ σώματι, καὶ τὸ σείεσθαι, καὶ τὸ βράττεσθαι,
<span class="lb" data-page="624" data-line="17" id="p624.17"></span>καὶ πᾶσα ἡ κατὰ τὸ ῥιγοῦν ἀνώμαλός τε καὶ ἄτακτος καὶ
<span class="lb" data-page="624" data-line="18" id="p624.18"></span>ἀβούλητος κίνησις ἐπὶ ταῖς ἀνωμάλοις τε καὶ σφοδραῖς καὶ 
<span class="pb" data-page="625" id="p625"></span>
<span class="lb" data-page="625" data-line="1" id="p625.1"></span>βιαίοις ἐμπτώσεσί τε καὶ ἀποπάλσεσι τῆς ἐμφύτου θερμασίας
<span class="lb" data-page="625" data-line="2" id="p625.2"></span>ἀτμώδους γεγενημένης ἐπιτελεῖται. διὰ τοῦτο ἐπὶ τοῖς ῥίγεσιν
<span class="lb" data-page="625" data-line="3" id="p625.3"></span>ἀναθερμαίνεται πλέον τὸ σῶμα ἢ ὅτε κατὰ φύσιν ἔχον
<span class="lb" data-page="625" data-line="4" id="p625.4"></span>θερμὸν ἦν. ἐκχέονται δὲ καὶ ἱδρῶτες. ὅταν γὰρ κατὰ πολλὰς
<span class="lb" data-page="625" data-line="5" id="p625.5"></span>ἐμπτώσεις διώσηται ἀκωλύτως τὰ λυποῦντα καὶ τελέως
<span class="lb" data-page="625" data-line="6" id="p625.6"></span>ἀναπνεύσῃ, διὰ τρεῖς αἰτίας ἀνάγκη τὸ σῶμα θερμανθῆναι,
<span class="lb" data-page="625" data-line="7" id="p625.7"></span>ὅτι τε πολλάκις ἀποκλεισθὲν τὸ θερμὸν τῆς ἔξω διαπνοῆς
<span class="lb" data-page="625" data-line="8" id="p625.8"></span>ἠθροίσθη κατὰ τὸ βάθος· ὅτι τε νῦν ἔξω πᾶν ἐτάθη σφοδρῶς·
<span class="lb" data-page="625" data-line="9" id="p625.9"></span>καὶ τρίτον ὅτι ταῖς ἐμπτώσεσι καὶ πληγαῖς καὶ βιαίοις
<span class="lb" data-page="625" data-line="10" id="p625.10"></span>κινήσεσιν ἀνάπτεσθαι πέφυκεν ἡ θερμασία. καὶ ξύλον μὲν
<span class="lb" data-page="625" data-line="11" id="p625.11"></span>ἢ λίθον παρατρίβων ἐφάψεις ποτὲ πῦρ· τὸ δ’ ἔμφυτον
<span class="lb" data-page="625" data-line="12" id="p625.12"></span>πνεῦμα, φύσει θερμὸν ὑπάρχον, ἢν σφοδρῶς τύχῃ κινηθὲν,
<span class="lb" data-page="625" data-line="13" id="p625.13"></span>οὐ πολὺ μᾶλλον ἐξαφθήσεται; ἀλλὰ τοῦτο κᾀπὶ τῶν κατὰ
<span class="lb" data-page="625" data-line="14" id="p625.14"></span>φύσιν κινήσεων ἐναργῶς ἔστιν ἰδεῖν, ὡς δραμόντες ἄνθρωποι,
<span class="lb" data-page="625" data-line="15" id="p625.15"></span>καὶ διαπαλαίσαντες, καὶ τριψάμενοι, καί πως ἄλλως κινηθέντες
<span class="lb" data-page="625" data-line="16" id="p625.16"></span>ἐθερμάνθησαν οὐδὲν ἧττον ἢ εἴ τις ἐν ἡλίῳ θερινῷ καὶ παρὰ
<span class="lb" data-page="625" data-line="17" id="p625.17"></span>πυρὶ θαλφθείη. πολλάκις δὴ καὶ κατὰ τὴν τοιαύτην ἐκ τοῦ
<span class="lb" data-page="625" data-line="18" id="p625.18"></span>βάθους ἐπάνοδον οἷον ζέον τὸ θερμὸν ἀποχεῖ τι τῶν ὑγρῶν 
<span class="pb" data-page="626" id="p626"></span>
<span class="lb" data-page="626" data-line="1" id="p626.1"></span>ἀθρόον, ὃ δὴ καλοῦμεν ἱδρῶτα. διὰ τοῦτο ἐπὶ ῥίγει ψυγέντα
<span class="lb" data-page="626" data-line="2" id="p626.2"></span>μηκέτι ἀναθερμανθῆναι, πονηρόν· ἡττήθη γὰρ ἐν τῇ
<span class="lb" data-page="626" data-line="3" id="p626.3"></span>διαμάχῃ τὸ θερμόν. ἡττᾶται δὲ ποτὲ μὲν τῇ ῥώμῃ τοῦ λυποῦντος
<span class="lb" data-page="626" data-line="4" id="p626.4"></span>αἰτίου κρατηθὲν, ποτὲ δ’ αὐτὸ τυγχάνον ἀσθενέστερον.
<span class="lb" data-page="626" data-line="5" id="p626.5"></span>οὕτω γοῦν <span class="milestone ed2page" data-n="214" data-unit="ed2page" id="ed2page.214"></span>εἴρηται κᾀκεῖνο· αἱ ἐκ ῥίγεος καταψύξιες
<span class="lb" data-page="626" data-line="6" id="p626.6"></span>μὴ ἀναθερμαινόμεναι, κακόν. αὖθις δὲ τὰς διαθέσεις
<span class="lb" data-page="626" data-line="7" id="p626.7"></span>ἑκατέρας, ἐφ’ αἷς ὀλέθρια γίνεται ῥίγη, διδάσκων ἐρεῖ·
<span class="lb" data-page="626" data-line="8" id="p626.8"></span>ἐπ’ ὀμμάτων διαστροφῇ, πυρετῷ κοπιώδει, ῥῖγος ὀλέθριον.
<span class="lb" data-page="626" data-line="9" id="p626.9"></span>τοῦτο μὲν δὴ τὸ ῥῖγος ἰσχυρᾶς αἰτίας ἔκγονον· ἕτερον δὲ δι’
<span class="lb" data-page="626" data-line="10" id="p626.10"></span>ἀῤῥωστίαν δυνάμεως ὀλέθριον· ἢν ῥῖγος ἐμπέσῃ πυρετῷ μὴ
<span class="lb" data-page="626" data-line="11" id="p626.11"></span>διαλείποντι, ἤδη ἀσθενέος ἐόντος, θανάσιμον. ἀλλὰ περὶ
<span class="lb" data-page="626" data-line="12" id="p626.12"></span>μὲν τούτων ἐπιπλέον <span class="milestone ed1page" data-n="371" data-unit="ed1page" id="ed1page.371"></span>ἑτέρωθι λέγεται. 
</p>
</section>
<section id="s7" title="Chapter 7">
<p>
<span class="lb" data-page="626" data-line="13" id="p626.13"></span>Τὸ δὲ νῦν εἶναι σκεπτέον εἰ δικαίως ἀναφέρουσιν
<span class="lb" data-page="626" data-line="14" id="p626.14"></span>ἅπαντες σχεδὸν αἰτίῳ ψυχρῷ τὸ ῥῖγος. ὅτι μὲν γὰρ
<span class="lb" data-page="626" data-line="15" id="p626.15"></span>ψυχρὸν τὸ πάθος, ἐναργές· εἰ δὲ καὶ τὸ δρῶν αὐτὸ τοιοῦτον,
<span class="lb" data-page="626" data-line="16" id="p626.16"></span>ἄξιόν μοι δοκεῖ σκέψεως εἶναι. τριταίου γοῦν ἀκριβοῦς,
<span class="lb" data-page="626" data-line="17" id="p626.17"></span>εἴπερ τι καὶ ἄλλο, ῥῖγος γνώρισμα. συνεισβάλλουσι γὰρ οἱ
<span class="lb" data-page="626" data-line="18" id="p626.18"></span>παροξυσμοὶ ῥίγεσι σφοδροῖς, καί τοι τόν γε πυρετὸν τοῦτον 
<span class="pb" data-page="627" id="p627"></span>
<span class="lb" data-page="627" data-line="1" id="p627.1"></span>οὐκ ἄν τις οὐδὲ μαινόμενος ἐπὶ ψυχρῷ φαίη συνίστασθαι
<span class="lb" data-page="627" data-line="2" id="p627.2"></span>χυμῷ· καῦσος γάρ ἐστι τῷ γένει, τοσοῦτον ἀποδέων θατέρου
<span class="lb" data-page="627" data-line="3" id="p627.3"></span>καύσου τοῦ συνεχοῦς, ὅσον διαλείπει τὸ θερμὸν τοῦ πυρετοῦ
<span class="lb" data-page="627" data-line="4" id="p627.4"></span>καὶ φλογῶδες καὶ περικαές. τὸ δ’ ἄπαυστον δίψος, ἥ τε τῆς
<span class="lb" data-page="627" data-line="5" id="p627.5"></span>ἐμψύξεως ἐπιθυμία, τό τ’ ἐμεῖν ἀκράτου χολῆς, καὶ ῥᾳστωνεῖν
<span class="lb" data-page="627" data-line="6" id="p627.6"></span>τοῖς γ’ ἐμέτοις, πῶς οὐκ εἰσὶν ἅπαντα φανερῶς ἐπὶ τῷ
<span class="lb" data-page="627" data-line="7" id="p627.7"></span>θερμῷ πλεονάζοντι; πῶς οὖν ῥιγοῦσιν ἐν τριταίοις; πῶς δ’
<span class="lb" data-page="627" data-line="8" id="p627.8"></span>ἐν καύσοις πυρετοῖς τοῖς συνεχέσιν, εἰ μὴ διαλείποντες, ἀλλ’
<span class="lb" data-page="627" data-line="9" id="p627.9"></span>ἀεὶ καίοντες ἔγκεινται, ῥῖγος ἐπιγίνεται, καὶ κριτικόν γε πυρετοῦ;
<span class="lb" data-page="627" data-line="10" id="p627.10"></span>ὑπὸ καύσου γάρ, φησιν, ἐχομένῳ, ῥίγεος ἐπιγενομένου,
<span class="lb" data-page="627" data-line="11" id="p627.11"></span>λύσις. ἀλλὰ καὶ δριμὺ καὶ θερμὸν φάρμακον ἕλκει
<span class="lb" data-page="627" data-line="12" id="p627.12"></span>προσαχθὲν· ὠδύνησε μὲν τὰ πρῶτα, φρίκην δ’ αὖθις, εἶτ’
<span class="lb" data-page="627" data-line="13" id="p627.13"></span>ἐπ’ αὐτῇ ῥῖγος ἐργάζεται, καὶ πολλοὺς ἴσμεν ῥιγώσαντάς τε
<span class="lb" data-page="627" data-line="14" id="p627.14"></span>καὶ πυρέξαντας ἐφ’ ἕλκεσιν ἐρεθισθεῖσιν ὑπὸ δριμέων φαρμάκων.
<span class="lb" data-page="627" data-line="15" id="p627.15"></span>ἀλλὰ καὶ φλεγμονῆς εἰς ἀπόστημα τρεπομένης ἀνάγκη
<span class="lb" data-page="627" data-line="16" id="p627.16"></span>ῥῖγός τε καὶ φρίκην συνεδρεῦσαι. πολλῶν δ’ ἄν σε καὶ ἄλλων
<span class="lb" data-page="627" data-line="17" id="p627.17"></span>ἀνέμνησα διαθέσεων, ἐφ’ ὧν ἐναργῶς ἐπὶ δριμεῖ μᾶλλον ἢ 
<span class="pb" data-page="628" id="p628"></span>
<span class="lb" data-page="628" data-line="1" id="p628.1"></span>ψυχρῷ χυμῷ συνίσταται ῥῖγός, εἰ μὴ τοῦ λόγου τὸ μῆκος
<span class="lb" data-page="628" data-line="2" id="p628.2"></span>ἔφευγον. μὴ τοίνυν τῷ ψυχρῷ μόνῳ βιαζόμενοι τὸ ῥῖγος
<span class="lb" data-page="628" data-line="3" id="p628.3"></span>ἀναφέρωμεν, ἐπεὶ καὶ φοβερὸν ἄκουσμα καὶ θέαμα φρίκην τε
<span class="lb" data-page="628" data-line="4" id="p628.4"></span>καὶ ῥῖγος ἐργάζεταί ποτε. τοῦτο μέν γε καὶ Πλάτων ἐγίνωσκεν,
<span class="lb" data-page="628" data-line="5" id="p628.5"></span>οὐ μόνον Ἱπποκράτης. διαλεγόμενος οὖν ὑπὲρ τῶν
<span class="lb" data-page="628" data-line="6" id="p628.6"></span>ἐπὶ χολῇ ξανθῇ γινομένων νοσημάτων, ἐμνημόνευσε καὶ ῥίγους.
<span class="lb" data-page="628" data-line="7" id="p628.7"></span>ὅθεν ἄλλων τε πολλῶν χάριν ἐπέρχεταί μοι θαυμάζειν
<span class="lb" data-page="628" data-line="8" id="p628.8"></span>τῶν μετὰ ταῦτα γενομένων ἰατρῶν, κᾀν τοῖς περὶ τοῦ ῥίγους
<span class="lb" data-page="628" data-line="9" id="p628.9"></span>λόγοις οὐχ ἥκιστα. πῶς γὰρ οὐ δεινὸν, εἰ Πλάτων μὲν οὐκ
<span class="lb" data-page="628" data-line="10" id="p628.10"></span>ὢν ἰατρὸς οὐκ ἠγνόησεν, ὅτι καὶ διὰ χολὴν γίνεταί ποτε
<span class="lb" data-page="628" data-line="11" id="p628.11"></span>ῥῖγος, ἐξευρεῖν τε τὴν αἰτίαν ἐσπούδασεν, οἱ δὲ τοσοῦτον
<span class="lb" data-page="628" data-line="12" id="p628.12"></span>ἀποδέουσι τοῦτο πάντῃ γινώσκειν, ὥστ’ οὐδ’ ὅτι καὶ διὰ
<span class="lb" data-page="628" data-line="13" id="p628.13"></span>χολὴν καὶ διὰ δριμὺν ὁντιναοῦν χυμὸν ῥῖγος γίνεται, ἐπίστανται;
<span class="lb" data-page="628" data-line="14" id="p628.14"></span>ἀλλ’ ἄπορον ἐξευρεῖν τὴν αἰτίαν, ὅπως ἐπὶ δριμεῖ
<span class="lb" data-page="628" data-line="15" id="p628.15"></span>τε καὶ θερμῷ χυμῷ συνίσταται πάθος ψυχρόν. ἴσως μὲν οὐκ
<span class="lb" data-page="628" data-line="16" id="p628.16"></span>ἄπορον, εἴγε μηδὲ Πλάτων ἠπόρει· πολὺ δ’ οὖν ἦν ἄμεινον,
<span class="lb" data-page="628" data-line="17" id="p628.17"></span>εἴπερ ὄντως ἐστὶν ἄπορον, οὐκ ἀνατρέπειν ἐπιχειρεῖν τὸ
<span class="lb" data-page="628" data-line="18" id="p628.18"></span>πρᾶγμα φαινόμενον ἐναργῶς, ἀλλὰ τῆς αἰτίας ὁμολογῆσαι τὴν ﻿
<span class="pb" data-page="629" id="p629"></span>
<span class="lb" data-page="629" data-line="1" id="p629.1"></span>ἄγνοιαν. τὸ δ’ ἀναιρεῖν τὸ φαινόμενον, ὅμοιόν ἐστι τῷ
<span class="lb" data-page="629" data-line="2" id="p629.2"></span>μηδ’ ὁρᾷν ἡμᾶς ὁμολογεῖν, ὅτι μὴ γινώσκομεν ὅπως ὁρῶμεν.
<span class="lb" data-page="629" data-line="3" id="p629.3"></span>οὐκοῦν ὅτι μὲν οὐδὲν ἧττον ἐπὶ δριμεῖ τε καὶ θερμῷ
<span class="lb" data-page="629" data-line="4" id="p629.4"></span>
<span class="milestone ed2page" data-n="215" data-unit="ed2page" id="ed2page.215"></span>χυμῷ γένοιτ’ ἂν ῥῖγος, ἢ ἐπὶ ψυχρῷ τε καὶ πηγνύντι,
<span class="lb" data-page="629" data-line="5" id="p629.5"></span>παντὸς μᾶλλον ἀληθές. εἶτα σκοπεῖν, εἰ ἁπλῶς τὸ
<span class="lb" data-page="629" data-line="6" id="p629.6"></span>ψυχρὸν ἢ τὸ δριμὺ πλεονάζειν χρὴ εἰς τὸ δυνηθῆναι ῥῖγος
<span class="lb" data-page="629" data-line="7" id="p629.7"></span>ἐργάσασθαι. ἐφεξῆς δ’ ἐκεῖνο διορισόμεθα, πολλοῖς ἀγνοούμενον,
<span class="lb" data-page="629" data-line="8" id="p629.8"></span>οὔτε γὰρ ἁπλῶς ψυχροῦ χυμοῦ πλεονάζοντος, οὔθ’
<span class="lb" data-page="629" data-line="9" id="p629.9"></span>ἁπλῶς δριμέος γίνεται ῥῖγος. ἐπὶ μέν τοι τοῦ ψυχροῦ σαφῶς
<span class="lb" data-page="629" data-line="10" id="p629.10"></span>ἔμπροσθεν ἔδειξα, τὸ οἰδηματῶδες ἅπαν καὶ τὸ ναρκῶδες
<span class="lb" data-page="629" data-line="11" id="p629.11"></span>καὶ τὸ παράλυτον καὶ τὸ ὑδαρῶδες ὑπομνήσας· ἐπὶ δὲ τοῦ
<span class="lb" data-page="629" data-line="12" id="p629.12"></span>θερμοῦ τε καὶ δριμέος νῦν ἐπιδείξω σοι· κακόχυμοι γὰρ ἂν
<span class="lb" data-page="629" data-line="13" id="p629.13"></span>ἰκτερικοί τε καὶ πυρέττοντες ὀξέως καὶ καυσούμενοι πάντες
<span class="lb" data-page="629" data-line="14" id="p629.14"></span>ἐῤῥίγουν. οὔτ’ οὖν ἁπλῶς χρὴ πλεονάζειν ἢ ψυχρὸν χυμὸν ἢ
<span class="lb" data-page="629" data-line="15" id="p629.15"></span>δριμὺ πρὸς ῥίγους γένεσιν· ὑπάρχειν δ’ αὐτῶν ἀναγκαῖον
<span class="lb" data-page="629" data-line="16" id="p629.16"></span>ἑκατέρῳ τρόπον ἴδιον. εἴη δ’ ἂν ὁ τρόπος, οὐ γὰρ ἀποκνητέον
<span class="lb" data-page="629" data-line="17" id="p629.17"></span>ἐπὶ πᾶν ἰέναι τῷ λόγῳ τῆς ἀληθείας ἐρῶσιν, ἢ τὸ τοῦ 
<span class="pb" data-page="630" id="p630"></span>
<span class="lb" data-page="630" data-line="1" id="p630.1"></span>πλήθους μέτρον, ἢ ἡ τοῦ χυμοῦ ποιότης, ἤ τις τόπος τοῦ
<span class="lb" data-page="630" data-line="2" id="p630.2"></span>σώματος ἐν ᾧ χρὴ τοῦτον ἀθροίζεσθαι. γένοιτο δ’ ἂν καὶ
<span class="lb" data-page="630" data-line="3" id="p630.3"></span>περὶ τὸ μένειν ἢ κινεῖσθαι καὶ περὶ τὸν τρόπον τῆς κινήσεως
<span class="lb" data-page="630" data-line="4" id="p630.4"></span>οὐ μικρὰ διαφορά. εἰς ταύτας οὖν αὐτὰς καὶ Πλάτων
<span class="lb" data-page="630" data-line="5" id="p630.5"></span>ἀφορῶν ἔλεγε· ταύτην δὴ τὴν δύναμιν ἐχουσῶν ἰνῶν ἐν
<span class="lb" data-page="630" data-line="6" id="p630.6"></span>αἵματι, χολὴ φύσει παλαιὸν αἷμα γεγονυῖα, καὶ πάλιν ἐκ
<span class="lb" data-page="630" data-line="7" id="p630.7"></span>τῶν σαρκῶν εἰς τοῦτο τετηκυῖα θερμὴ καὶ ὑγρὰ κατ’ ὀλίγον
<span class="lb" data-page="630" data-line="8" id="p630.8"></span>τὸ πρῶτον ἐμπίπτουσα, πήγνυται διὰ τὴν τῶν ἰνῶν δύναμιν·
<span class="lb" data-page="630" data-line="9" id="p630.9"></span>πηγνυμένη δὲ καὶ βίᾳ κατασβεννυμένη χειμῶνα καὶ τρόμον
<span class="lb" data-page="630" data-line="10" id="p630.10"></span>ἐντὸς παρέχει, πλείων δ’ ἐπιῤῥέουσα, τῇ παρ’ αὐτῆς
<span class="lb" data-page="630" data-line="11" id="p630.11"></span>θερμότητι κρατήσασα τὰς ἶνας, εἰς ἀταξίαν ζέσασα, διέσωσεν.
<span class="lb" data-page="630" data-line="12" id="p630.12"></span>ἐν τούτοις ὁ Πλάτων ἅπαντ’ ἐπειράθη διελθεῖν, ὅσα
<span class="lb" data-page="630" data-line="13" id="p630.13"></span>χρὴ γινώσκειν ἐν ἅπασι γένεσι πάθους. τό τε γὰρ εἶδος τοῦ
<span class="lb" data-page="630" data-line="14" id="p630.14"></span>χυμοῦ εἶπε, χολὴν ὀνομάσας αὐτόν· ἐδήλωσε δὲ καὶ τὴν
<span class="lb" data-page="630" data-line="15" id="p630.15"></span>ποιότητα, θερμὴν καὶ ὑγρὰν εἰπών· ὅθεν τε ἡ γένεσίς ἐστι
<span class="lb" data-page="630" data-line="16" id="p630.16"></span>τῇ τοιαύτῃ χολῇ, τηκομένης γὰρ ἔφη γίνεσθαι σαρκὸς αὐτήν.
<span class="lb" data-page="630" data-line="17" id="p630.17"></span>ἀλλὰ καὶ τὸν τόπον εἰς ὃν ῥεῖ προσέθηκεν, ἐκ τοῦ
<span class="lb" data-page="630" data-line="18" id="p630.18"></span>δηλοῦσθαι πήγνυσθαι τὴν ἐπιῤῥέουσαν χολὴν ὑπὸ τῶν περιεχομένων 
<span class="pb" data-page="631" id="p631"></span>
<span class="lb" data-page="631" data-line="1" id="p631.1"></span>ἰνῶν κατὰ τὸ αἷμα. τούτῳ δὲ τῷ λόγω συνῆπται
<span class="lb" data-page="631" data-line="2" id="p631.2"></span>καὶ ἡ τοῦ πάθους γένεσις, ἐν ὧ χειμῶνα καὶ τρόμον ἔφη γίνεσθαι,
<span class="lb" data-page="631" data-line="3" id="p631.3"></span>χειμῶνα μὲν ὀνομάσας τὴν ἐν τοῖς ῥίγεσιν αἴσθησιν
<span class="lb" data-page="631" data-line="4" id="p631.4"></span>τῆς ψύξεως, τρόμον δὲ τὸν ἀνώμαλον σεισμόν τε καὶ
<span class="lb" data-page="631" data-line="5" id="p631.5"></span>κλόνον, ἐν ᾧ φαμεν οὐ τοῦτον μόνον, ἀλλὰ καὶ τῶν ἰατρῶν
<span class="lb" data-page="631" data-line="6" id="p631.6"></span>πολλοὺς ἐσφάλθαι. διώρισται γὰρ ἡμῖν ἔμπροσθεν ἡ κατὰ
<span class="lb" data-page="631" data-line="7" id="p631.7"></span>τὸν τρόμον γενομένη κίνησις τῆς κατὰ τὸ ῥῖγος. ὅταν οὖν,
<span class="lb" data-page="631" data-line="8" id="p631.8"></span>φησι, νικήσῃ τὰς ἶνας ἐπιῤῥέουσα πλείων, ἐξεθέρμανε τὸ
<span class="lb" data-page="631" data-line="9" id="p631.9"></span>σῶμα πρὸς τὴν ἑαυτῆς δύναμιν ἀντιμεταβάλλουσα τὰς ἶνας,
<span class="lb" data-page="631" data-line="10" id="p631.10"></span>ὡς αὐτὴ πρότερον ὑπ’ ἐκείνων μετεβάλλετο. περὶ μὲν οὖν
<span class="lb" data-page="631" data-line="11" id="p631.11"></span>τῆς ἀληθείας ὧν εἶπεν ὁ Πλάτων οὐ πρόκειται νῦν ἐπισκοπεῖσθαι,
<span class="lb" data-page="631" data-line="12" id="p631.12"></span>μελλόντων γε ἡμῶν ἐν ἑτέροις ὑπομνήμασιν ἐξηγεῖσθαί
<span class="lb" data-page="631" data-line="13" id="p631.13"></span>τε ἅμα καὶ κρίνειν ἃ κατὰ τὸν Τίμαιον εἶπεν· ὅτι
<span class="lb" data-page="631" data-line="14" id="p631.14"></span>δ’ οὐδὲν παρέλιπεν ὧν ἐχρῆν λέγεσθαι τοῖς ἀποφαινομένοις
<span class="lb" data-page="631" data-line="15" id="p631.15"></span>περὶ ῥίγους, τοῦτο ἤδη πέφηνεν ἐκ τῆς ῥήσεως αὐτοῦ. καὶ
<span class="lb" data-page="631" data-line="16" id="p631.16"></span>γὰρ τὸν χυμὸν εἶπεν ὑφ’ οὗ γίνεται τὸ ῥῖγος, καὶ τὸν τόπον
<span class="lb" data-page="631" data-line="17" id="p631.17"></span>εἰς ὃν ῥεῖ, καὶ τὸ τῆς κινήσεως εἶδος, ἔτι τε τὸν τρόπον
<span class="lb" data-page="631" data-line="18" id="p631.18"></span>καθ’ ὃν ψύχεταί τε καὶ αὖθις ἐκθερμαίνεται τὸ σῶμα. 
<span class="pb" data-page="632" id="p632"></span>
<span class="lb" data-page="632" data-line="1" id="p632.1"></span>περὶ μὲν οὖν τῆς Πλάτωνος δόξης (καὶ τῆς) κατὰ τὴν ἐξήγησιν
<span class="lb" data-page="632" data-line="2" id="p632.2"></span>τῶν ἐν τῷ Τιμαίῳ γεγραμμένων ἰατρικῶς ἐπισκεψόμεθα·
<span class="lb" data-page="632" data-line="3" id="p632.3"></span>νυνὶ δὲ τὴν ἡμετέραν ἀποφαινόμεθα γνώμην, ἐπιδιαρθρώσαντες
<span class="lb" data-page="632" data-line="4" id="p632.4"></span>ὅσα κατὰ τὴν Ἱπποκράτους δόξαν ὀλίγον ἔμπροσθεν
<span class="lb" data-page="632" data-line="5" id="p632.5"></span>εἴρηται. ταῖς γὰρ τῶν θερμῶν φαρμάκων ὁμιλίαις
<span class="lb" data-page="632" data-line="6" id="p632.6"></span>ἐνίοτε μὲν φρίκη μόνη, πολλάκις δὲ καὶ ῥῖγος ἐπιγίνεται,
<span class="lb" data-page="632" data-line="7" id="p632.7"></span>
<span class="milestone ed2page" data-n="216" data-unit="ed2page" id="ed2page.216"></span>καθάπερ ἐν καύσοις τε καὶ τριταίοις πυρετοῖς κινουμένης
<span class="lb" data-page="632" data-line="8" id="p632.8"></span>τῆς ξανθῆς χολῆς, οὐκ ἐν ταῖς κοιλότησι τῶν ἀγγείων,
<span class="lb" data-page="632" data-line="9" id="p632.9"></span>ἀλλὰ διὰ τῶν σαρκῶν, ἤτοι τῷ γεννηθῆναι πλείονα τοῦτον
<span class="lb" data-page="632" data-line="10" id="p632.10"></span>τὸν χυμὸν ἐν αὐταῖς, ἢ τῷ δι’ αὐτῶν ὑπὸ τῆς φύσεως ἐκκαθαίρεσθαι.
<span class="lb" data-page="632" data-line="11" id="p632.11"></span>κατὰ τοῦτο γὰρ αὐτὸ μόνον καὶ οἱ καῦσοι πυρετοὶ
<span class="lb" data-page="632" data-line="12" id="p632.12"></span>τῶν τριταίων διαφέρουσι, τῶν μὲν (γὰρ) καύσων ἐν
<span class="lb" data-page="632" data-line="13" id="p632.13"></span>τοῖς ἀγγείοις ἐχόντων τὴν χολὴν, τῶν δὲ τριταίων ἔξω τῶν
<span class="lb" data-page="632" data-line="14" id="p632.14"></span>ἀγγείων διὰ τῶν αἰσθητικῶν σωμάτων φερομένην. ἐν γὰρ
<span class="lb" data-page="632" data-line="15" id="p632.15"></span>τῇ δι’ αὐτῶν φορᾷ, λυποῦσα τῇ δριμύτητι, τὴν ὀδύνην ἐργάζεται.
<span class="lb" data-page="632" data-line="16" id="p632.16"></span>συμβαίνει τοιγαροῦν ἐν τῷδε δύο τινὰ γίνεσθαι,
<span class="lb" data-page="632" data-line="17" id="p632.17"></span>συννεύειν μὲν εἰς τὸ βάθος τοῦ σώματος τὸ αἷμα, καὶ διὰ
<span class="lb" data-page="632" data-line="18" id="p632.18"></span>τοῦτο καταψύχεσθαι τἀκτὸς αὐτοῦ· τὰ μόρια δὲ αὐτὰ τοῦ
<span class="lb" data-page="632" data-line="19" id="p632.19"></span>σώματος, ἐν οἷς ἡ χολὴ, διὰ τῆς ἀποκριτικῆς τῶν ἀλλοτρίων 
<span class="pb" data-page="633" id="p633"></span>
<span class="lb" data-page="633" data-line="1" id="p633.1"></span>δυνάμεως ὠθεῖν αὐτὴν ἕκαστον ἐξ ἑαυτοῦ πρὸς τὸ πλησιάζον,
<span class="lb" data-page="633" data-line="2" id="p633.2"></span>ἄχρις ἂν ἐξ ἁπάντων ἐλαυνομένη, δι’ ἱδρώτων ἢ δι’ ἐμέτων ἢ
<span class="lb" data-page="633" data-line="3" id="p633.3"></span>καὶ διὰ τῆς κάτω γαστρὸς ἐκκριθείη. τοῦτο δὲ καὶ <span class="milestone ed1page" data-n="372" data-unit="ed1page" id="ed1page.372"></span>τοῖς
<span class="lb" data-page="633" data-line="4" id="p633.4"></span>ἠπεπτηκόσιν ἢ κακοχυμίας μεστοῖς, ἢ εἰς ἥλιον θερινὸν ἢ
<span class="lb" data-page="633" data-line="5" id="p633.5"></span>βαλανεῖον ἀφικομένοις, ἢ γυμναζομένοις συμπίπτει. φρικώδεις
<span class="lb" data-page="633" data-line="6" id="p633.6"></span>οὖν αὐτίκα γίνονται, καί τινες αὐτῶν καὶ ῥιγοῦσι. χρὴ
<span class="lb" data-page="633" data-line="7" id="p633.7"></span>γὰρ οὐ μόνον αἴτιον εἶναί τι δακνῶδες ἐν ἡμῖν, ἀλλὰ καὶ
<span class="lb" data-page="633" data-line="8" id="p633.8"></span>σφοδρῶς κινούμενον, εἰ μέλλει ῥῖγος ἐργάσασθαι. καὶ κοινὸν
<span class="lb" data-page="633" data-line="9" id="p633.9"></span>τοῦτο συμβέβηκεν ἀμφοτέρῳ τῷ γένει τῶν αἰτίων, ὅσα
<span class="lb" data-page="633" data-line="10" id="p633.10"></span>τε ψυχρὰ καὶ ὅσα θερμὰ ταῖς δυνάμεσίν ἐστι, τὸ κινεῖν ὀδυνηρῶς
<span class="lb" data-page="633" data-line="11" id="p633.11"></span>τὸ σῶμα. καὶ διὰ τοῦτο τοῖς τεταρταίοις πυρετοῖς
<span class="lb" data-page="633" data-line="12" id="p633.12"></span>καὶ τοῖς τριταίοις συνεισβάλλει ῥῖγος, καί τοι ὑπὸ χυμῶν
<span class="lb" data-page="633" data-line="13" id="p633.13"></span>ἐναντίων τῇ δυνάμει συνισταμένοις, ψυχρὸς μὲν γὰρ ὁ μελαγχολικὸς
<span class="lb" data-page="633" data-line="14" id="p633.14"></span>χυμὸς, θερμὸς δὲ ὁ τῆς ξανθῆς χολῆς. οὐχ ἁπλῶς
<span class="lb" data-page="633" data-line="15" id="p633.15"></span>δὲ πλεονάζειν αὐτοὺς ἔφην χρῆναι μέλλοντας ἐργάσασθαι ἢ
<span class="lb" data-page="633" data-line="16" id="p633.16"></span>φρίκην ἢ ῥῖγος, ἀλλὰ καὶ διὰ τῶν αἰσθητικῶν σωμάτων φέρεσθαι
<span class="lb" data-page="633" data-line="17" id="p633.17"></span>κινουμένους σφοδρότερον. ἐν ᾧ δὲ συννεύει μὲν εἰς
<span class="lb" data-page="633" data-line="18" id="p633.18"></span>τὸ βάθος τοῦ σώματος καὶ τὰ σπλάγχνα τὸ αἷμα, καὶ σὺν ﻿
<span class="pb" data-page="634" id="p634"></span>
<span class="lb" data-page="634" data-line="1" id="p634.1"></span>αὐτῷ δηλονότι καὶ ἡ θερμασία, ψυχρά τε καὶ ἄναιμα γίνεται
<span class="lb" data-page="634" data-line="2" id="p634.2"></span>τά τε κατὰ τὸ δέρμα μόρια καὶ σκελῶν καὶ χειρῶν τὰ τελευταῖα,
<span class="lb" data-page="634" data-line="3" id="p634.3"></span>διότι πλεῖστον ἀφέστηκε τῶν σπλάγχνων. ἐὰν μὲν
<span class="lb" data-page="634" data-line="4" id="p634.4"></span>οὖν ἐν τῷ βάθει συμβῇ σβεσθῆναι τὴν ἔμφυτον θερμασίαν,
<span class="lb" data-page="634" data-line="5" id="p634.5"></span>ἢ πνιγεῖσαν ὑπὸ τοῦ μὴ διαπνεῖσθαι πρὸς τοὐκτὸς, ἢ ἐκνικηθεῖσαν
<span class="lb" data-page="634" data-line="6" id="p634.6"></span>ὑπὸ τῶν ψυχρῶν αἰτίων, ἀποθνήσκει τὸ ζῶον·
<span class="lb" data-page="634" data-line="7" id="p634.7"></span>ἐὰν δὲ συννεύσῃ μὲν εἰς τὸ βάθος, ἀντίσχῃ δὲ τοῖς βιασαμένοις
<span class="lb" data-page="634" data-line="8" id="p634.8"></span>αἰτίοις ἀθροισθεῖσα, κατὰ τοῦτο καθάπερ ὄργανον γίνεται
<span class="lb" data-page="634" data-line="9" id="p634.9"></span>τῆς τῶν ἀλλοτρίων ἀποκριτικῆς δυνάμεως τῆς ἐν ἅπαντι
<span class="lb" data-page="634" data-line="10" id="p634.10"></span>μορίῳ τοῦ σώματος ὑπαρχούσης. πεφυκυῖα γὰρ ἤδη καὶ
<span class="lb" data-page="634" data-line="11" id="p634.11"></span>αὐτὴ καθ’ ἑαυτὴν ἐκκρίνειν τὰ λυποῦντα, πολλῷ μᾶλλον ἐργάζεται
<span class="lb" data-page="634" data-line="12" id="p634.12"></span>μετὰ τῆς ἐκ βάθους ἀναφερομένης θερμασίας, συνεκβαλλούσης
<span class="lb" data-page="634" data-line="13" id="p634.13"></span>αὐτὰ τῇ ῥύμῃ τῆς φορᾶς εἰς ὅ τι περ ἂν εὐπετέστερον
<span class="lb" data-page="634" data-line="14" id="p634.14"></span>αὐτῇ γένηται. πολλάκις μὲν οὖν διὰ τοῦ δέρματος
<span class="lb" data-page="634" data-line="15" id="p634.15"></span>ἐκβάλλει τὰ λυποῦντα, πολλάκις δὲ δι’ ἐμέτων καὶ τῆς κάτω
<span class="lb" data-page="634" data-line="16" id="p634.16"></span>γαστρός. οὐ μόνον δ’ ἐπὶ τῆς ξανθῆς ἢ μελαίνης χολῆς
<span class="lb" data-page="634" data-line="17" id="p634.17"></span>ῥῖγος, ἀλλὰ καὶ ἐπὶ τῷ ψυχρῷ πάνυ φλέγματι φιλεῖ γίνεσθαι·
<span class="lb" data-page="634" data-line="18" id="p634.18"></span>καλεῖ δὲ ὑαλώδη τὸν χυμὸν τοῦτον ὁ Πραξαγόρας.
<span class="lb" data-page="634" data-line="19" id="p634.19"></span>ἀλλὰ τό γε τοιοῦτον ῥῖγος οὔτε σφοδρόν ἐστι, καί τοι διαμένον 
<span class="pb" data-page="635" id="p635"></span>
<span class="lb" data-page="635" data-line="1" id="p635.1"></span>ἡμέραις ἐνίοτε πλείοσιν ἐφεξῆς· ἡσυχαζόντων δὲ καὶ
<span class="lb" data-page="635" data-line="2" id="p635.2"></span>μηδόλως κινουμένων, ἡσυχάζει καὶ αὐτό· κινηθεῖσι δὲ εὐθέως
<span class="lb" data-page="635" data-line="3" id="p635.3"></span>ἕπεται κατὰ τὰ μέτρα τῆς κινήσεως, ἐπὶ μὲν ταῖς ἰσχυροτέραις
<span class="lb" data-page="635" data-line="4" id="p635.4"></span>καὶ συντόνοις κινήσεσι σφοδρότερον, ἐπὶ δὲ ταῖς
<span class="lb" data-page="635" data-line="5" id="p635.5"></span>ἀσθενέσι βραχύτερον. εἶδον τοῦτο τὸ σύμπτωμα γυναιξὶ
<span class="lb" data-page="635" data-line="6" id="p635.6"></span>μᾶλλον ἢ ἀνδράσι γινόμενον, καὶ γυναιξὶ ταῖς ἀργότατα διαιτωμέναις
<span class="lb" data-page="635" data-line="7" id="p635.7"></span>καὶ λουτροῖς ἐπὶ τροφῇ χρωμέναις. εἶδον δὲ καὶ
<span class="lb" data-page="635" data-line="8" id="p635.8"></span>νεανίσκῳ τινὶ τῶν ἡμετέρων συμφοιτητῶν ἐν Ἀλεξανδρείᾳ
<span class="lb" data-page="635" data-line="9" id="p635.9"></span>γινόμενον, ἡνίκα πρῶτον εἰς αὐτὴν κατεπλεύσαμεν ἐν ἀρχῇ
<span class="lb" data-page="635" data-line="10" id="p635.10"></span>φθινοπώρου. προσηνέγκατο δὲ οὗτος ἐφεξῆς ἡμέραις πλείοσι
<span class="lb" data-page="635" data-line="11" id="p635.11"></span>φοινίκων<span class="milestone ed2page" data-n="217" data-unit="ed2page" id="ed2page.217"></span> βαλάνους πολλὰς ἁπαλὰς καὶ νέας, ἐπὶ λουτροῖς
<span class="lb" data-page="635" data-line="12" id="p635.12"></span>τε καὶ πρὸ τούτων, ἦσαν δὲ οὐκ ἀκριβῶς αἵ γε πλείους
<span class="lb" data-page="635" data-line="13" id="p635.13"></span>αὐτῶν πέπειροι. συνέβη δὲ αὐτῷ τό γε πρῶτον ἀπὸ σφοδρᾶς
<span class="lb" data-page="635" data-line="14" id="p635.14"></span>ἄρξασθαι φρίκης ἐπὶ γυμνασίῳ τε καὶ λουτρῷ, δι’ ἣν
<span class="lb" data-page="635" data-line="15" id="p635.15"></span>καὶ προσδοκήσας πυρέξειν, κατεκλίθη τε καὶ σκεπάσας ἑαυτὸν
<span class="lb" data-page="635" data-line="16" id="p635.16"></span>ἱματίοις ἔμεινεν ἥσυχος. ὡς δὲ διελθούσης ὅλης τῆς
<span class="lb" data-page="635" data-line="17" id="p635.17"></span>νυκτὸς ἀπύρετος ἦν, ἐξανίστατο μὲν ἕωθεν ἐπὶ τὰ συνήθη,
<span class="lb" data-page="635" data-line="18" id="p635.18"></span>φρικώδης δ’ ἐν τούτῳ γιγνόμενος αὖθις κατακλιθεὶς ἡσύχαζεν 
<span class="pb" data-page="636" id="p636"></span>
<span class="lb" data-page="636" data-line="1" id="p636.1"></span>ἄχρι τῆς κατὰ τὸ βαλανεῖον ὥρας. ἐξαναστάντι δὲ αὐτῷ πάλιν
<span class="lb" data-page="636" data-line="2" id="p636.2"></span>ὡς ἐπὶ τὸ λουτρὸν ἡ φρίκη μείζων ἐγένετο, καὶ ἦν τὸ
<span class="lb" data-page="636" data-line="3" id="p636.3"></span>σύμπτωμα ῥῖγος καὶ ἤδη μικρόν. τότ’ οὖν ἡγησάμενος ἐκ
<span class="lb" data-page="636" data-line="4" id="p636.4"></span>παντὸς τρόπου πυρέξειν, ἔτι καὶ μᾶλλον ἐφ’ ἡσυχίας αὑτὸν
<span class="lb" data-page="636" data-line="5" id="p636.5"></span>συνέσχεν. ἐπεὶ δὲ καὶ διὰ τῆς ἡμέρας ὅλης καὶ διὰ τῆς
<span class="lb" data-page="636" data-line="6" id="p636.6"></span>ἐπιούσης νυκτὸς ἀποπειρώμενος ἐξεῦρεν ἑαυτὸν ἐπὶ μὲν
<span class="lb" data-page="636" data-line="7" id="p636.7"></span>ταῖς μετρίαις κινήσεσι φρίττοντα, ῥιγοῦντα δὲ, εἴ ποτε μειζόνως
<span class="lb" data-page="636" data-line="8" id="p636.8"></span>κινηθείη, συμβούλοις ἡμῖν ἐχρῆτο περὶ τῶν ποιητέων.
<span class="lb" data-page="636" data-line="9" id="p636.9"></span>ἀναμνησθεὶς οὖν ἐγὼ κατὰ τὴν ἡμετέραν Ἀσίαν γυναικὶ
<span class="lb" data-page="636" data-line="10" id="p636.10"></span>τοιοῦτόν τι συμβεβηκὸς, ἀδεέστερόν τε τὸν ἑταῖρον ἐποίησα
<span class="lb" data-page="636" data-line="11" id="p636.11"></span>καὶ προὐτρεψάμην χρῆσθαι τοῖς θερμαίνουσί τε καὶ τέμνουσι
<span class="lb" data-page="636" data-line="12" id="p636.12"></span>πάχος χυμῶν ἐδέσμασί τε καὶ πόμασι καὶ φαρμάκοις. ἐκεῖνός
<span class="lb" data-page="636" data-line="13" id="p636.13"></span>τε οὖν οὕτω κατέστη, καὶ μετὰ ταῦτα τοῖς ὁμοίως πάσχουσιν
<span class="lb" data-page="636" data-line="14" id="p636.14"></span>ἐν ἀρχῇ μὲν ἔδωκα τὸ διὰ τῶν τριῶν πεπέρεων φάρμακον,
<span class="lb" data-page="636" data-line="15" id="p636.15"></span>ἐφεξῆς δὲ τὸ διὰ τῆς καλαμίνθης ἡμέτερον, εἶτα
<span class="lb" data-page="636" data-line="16" id="p636.16"></span>τὸ δι’ ὀποῦ Κυρηναϊκοῦ καὶ καστορίου συντιθέμενον, ὃ καὶ
<span class="lb" data-page="636" data-line="17" id="p636.17"></span>ταῖς τεταρταϊκαῖς περιόδοις ἐστὶν ὠφελιμώτατον, καὶ μάλισθ’
<span class="lb" data-page="636" data-line="18" id="p636.18"></span>ὅταν ὑπὸ ῥίγους σφοδροῦ χειμάζωνται. μὴ θαυμάσῃς δὲ 
<span class="pb" data-page="637" id="p637"></span>
<span class="lb" data-page="637" data-line="1" id="p637.1"></span>παρὰ τοῖς παλαιοῖς ἰατροῖς εὑρὼν γεγραμμένον ἐπὶ τοῖς
<span class="lb" data-page="637" data-line="2" id="p637.2"></span>ἄνευ κρύους ῥίγεσιν ἐξ αὐτῆς τῆς ἐν τῷ σώματι διαθέσεως
<span class="lb" data-page="637" data-line="3" id="p637.3"></span>ὁρμωμένοις ἐξ ἀνάγκης ἕπεσθαι πυρετόν. οὔτε γὰρ λουτροῖς
<span class="lb" data-page="637" data-line="4" id="p637.4"></span>τοσούτοις ἐπὶ τροφαῖς οὔτ’ ἀργῷ βίῳ χρωμένοις τοῖς
<span class="lb" data-page="637" data-line="5" id="p637.5"></span>παλαιοῖς οὐδὲν τοιοῦτον συνέπιπτε· νυνὶ δ’ ἄμφω ταῦτα
<span class="lb" data-page="637" data-line="6" id="p637.6"></span>πλεονάσαντα καὶ τουτὶ τὸ καλούμενον ἀνεκθέρμαντον ῥῖγος
<span class="lb" data-page="637" data-line="7" id="p637.7"></span>ἐργάζεται, νέον τι καὶ ξένον σύμπτωμα, διὰ τὸ νέον τῆς
<span class="lb" data-page="637" data-line="8" id="p637.8"></span>διαίτης· ἅπασί τε τοῖς οὕτω παθοῦσιν ἤτοι τάσεως ἢ βάρους
<span class="lb" data-page="637" data-line="9" id="p637.9"></span>αἴσθησις γίνεται κατὰ τὸ δεξιὸν ὑποχόνδριον, ἔνθα κεῖται
<span class="lb" data-page="637" data-line="10" id="p637.10"></span>τὸ ἧπαρ, ἐμφραττομένων δηλονότι τῶν κατ’ αὐτὸ φλεβῶν
<span class="lb" data-page="637" data-line="11" id="p637.11"></span>ὑπὸ τοῦ πάχους τῶν χυμῶν. ὥσπερ δὲ βάρους καὶ
<span class="lb" data-page="637" data-line="12" id="p637.12"></span>τάσεως τῆς κατὰ τὸ σπλάγχνον οἱ πάσχοντες ἴσχουσιν αἴσθησιν,
<span class="lb" data-page="637" data-line="13" id="p637.13"></span>οὕτω καὶ τοῦ ῥίγους αἰσθάνονται διαφέροντος τοῦ ἐν
<span class="lb" data-page="637" data-line="14" id="p637.14"></span>τεταρταίοις τε καὶ τριταίοις πυρετοῖς. ἐν μὲν γὰρ τοῖς τεταρταίοις
<span class="lb" data-page="637" data-line="15" id="p637.15"></span>τοιοῦτο γίνεσθαί φασιν αὐτοῖς τὸ ῥῖγος, οἷόν περ
<span class="lb" data-page="637" data-line="16" id="p637.16"></span>ὅταν ὁδοιπορήσωσι διὰ κρύους ἰσχυροῦ. ὡσαύτως δὲ κατὰ
<span class="lb" data-page="637" data-line="17" id="p637.17"></span>τοὺς τριταίους καὶ τοὺς καύσους πυρετοὺς, ὡς ὑπὸ βελονῶν
<span class="lb" data-page="637" data-line="18" id="p637.18"></span>ὀξέων τε καὶ λεπτῶν κεντούμενοι τὰς σάρκας αἰσθάνονται 
<span class="pb" data-page="638" id="p638"></span>
<span class="lb" data-page="638" data-line="1" id="p638.1"></span>πολλάκις. ἐγὼ μὲν οὖν καὶ αὐτὸς ἄπειρός εἰμι τοῦ τῶν τεταρταίων
<span class="lb" data-page="638" data-line="2" id="p638.2"></span>ῥίγους, ἔμπειρος δὲ θατέρου, τετράκις μὲν ἐν
<span class="lb" data-page="638" data-line="3" id="p638.3"></span>νεότητι πυρέξας τριταῖον πυρετὸν, καῦσον δὲ ἅπαξ. ὥστε
<span class="lb" data-page="638" data-line="4" id="p638.4"></span>ἔχω μαρτυρεῖν τῇ λελεγμένῃ τοῦ ῥίγους ποιότητι κατὰ τοιαῦτα
<span class="lb" data-page="638" data-line="5" id="p638.5"></span>παθήματα. τὸ δὲ τῶν τεταρταίων οἱ πειραθέντες ἄχρι
<span class="lb" data-page="638" data-line="6" id="p638.6"></span>καὶ τῶν ὀστῶν φασι διήκειν, ὅταν ᾖ σφοδρὸν, ὅμοιον ὑπάρχον
<span class="lb" data-page="638" data-line="7" id="p638.7"></span>τοῖς ἐκ τοῦ περιέχοντος ἰσχυρῶς ψυχροῦ γιγνομένοις ῥίγεσιν.
<span class="lb" data-page="638" data-line="8" id="p638.8"></span>ἀλλὰ καὶ τοῦτ’ ἔχομεν προσθεῖναι τριταίοις τε καὶ
<span class="lb" data-page="638" data-line="9" id="p638.9"></span>καύσοις πυρετοῖς, οὐχ ὑπάρχον τοῖς τεταρταίοις. καὶ γὰρ
<span class="lb" data-page="638" data-line="10" id="p638.10"></span>διψῶσιν οἱ πλεῖστοι καὶ θερμασίας αἰσθάνονται κατὰ τὸ
<span class="lb" data-page="638" data-line="11" id="p638.11"></span>βάθος ἐν αὐτῷ τοῦ ῥίγους τῷ χρόνῳ, ὧν οὐδέτερον ὑπάρχει
<span class="lb" data-page="638" data-line="12" id="p638.12"></span>τοῖς ἐν τεταρταίῳ πυρετῷ ῥιγοῦσιν. 
</p>
</section>
<section id="s8" title="Chapter 8">
<p>
<span class="lb" data-page="638" data-line="13" id="p638.13"></span>
<span class="milestone ed2page" data-n="218" data-unit="ed2page" id="ed2page.218"></span>Ἐπεὶ δὲ καὶ περὶ ῥίγους αὐτάρκως
<span class="lb" data-page="638" data-line="14" id="p638.14"></span>εἴρηται, λείποιτ’ ἂν ἔτι καὶ περὶ σπασμοῦ διελθεῖν. ἔσται
<span class="lb" data-page="638" data-line="15" id="p638.15"></span>δὲ οὔτε μακρὸς οὔτε ἀσαφὴς ὁ λόγος, εἴ τις ὧν ἄχρι δεῦρο
<span class="lb" data-page="638" data-line="16" id="p638.16"></span>διῆλθον εἴη μεμνημένος. ἄρξομαι δὲ καὶ νῦν ἀπὸ τῆς ἀναμνήσεως
<span class="lb" data-page="638" data-line="17" id="p638.17"></span>ὧν ἐν τοῖς περὶ μυῶν κινήσεως ἔδειξα. πασῶν ﻿
<span class="pb" data-page="639" id="p639"></span>
<span class="lb" data-page="639" data-line="1" id="p639.1"></span>γὰρ τῶν καθ’ ὁρμὴν κινήσεων ἐπιτελουμένων διὰ τῶν μυῶν,
<span class="lb" data-page="639" data-line="2" id="p639.2"></span>ὅταν ἐπὶ τὰς ἑαυτῶν κεφαλὰς ἀνελκόμενοι συνεπισπάσωνται
<span class="lb" data-page="639" data-line="3" id="p639.3"></span>τῶν μορίων ἕκαστον εἰς ὃ καταπεφύκασιν, ἐπειδὰν γένηταί
<span class="lb" data-page="639" data-line="4" id="p639.4"></span>τι πάθος εἰς τάσιν αὐτοὺς ἄγον, ἀκολουθεῖ τούτῳ
<span class="lb" data-page="639" data-line="5" id="p639.5"></span>κίνησις, ὁμοία μὲν τῇ κατὰ φύσιν, ἀβούλητος δὲ, καὶ καλεῖται
<span class="lb" data-page="639" data-line="6" id="p639.6"></span>τὸ πάθος σπασμός. τὸ μὲν γὰρ τείνεσθαί τε καὶ σπᾶσθαι
<span class="lb" data-page="639" data-line="7" id="p639.7"></span>πρὸς τὴν ἰδίαν ἀρχὴν τὸν μῦν, ὥσπέρ γε καὶ τὸ
<span class="lb" data-page="639" data-line="8" id="p639.8"></span>συνεπισπᾶσθαι πρὸς αὐτὸν ἐκεῖνο τοῦ σώματος τὸ μόριον
<span class="lb" data-page="639" data-line="9" id="p639.9"></span>εἰς ὃ τὴν ἔμφυσιν ἔχει, κοινὸν τοῖς θ’ ὑγιαίνουσίν ἐστι
<span class="lb" data-page="639" data-line="10" id="p639.10"></span>καὶ τοῖς σπωμένοις· τὸ δὲ ἀκούσιον ὑπάρχειν, τοῖς παρὰ
<span class="lb" data-page="639" data-line="11" id="p639.11"></span>φύσιν ἔχουσιν, οὐχ ὑπάρχον<span class="milestone ed1page" data-n="373" data-unit="ed1page" id="ed1page.373"></span> τοῖς ὑγιαίνουσιν. ἐὰν
<span class="lb" data-page="639" data-line="12" id="p639.12"></span>οὖν εὕρωμεν ὑπὸ πόσων αἰτίων τείνεται τὰ νευρώδη σώματα,
<span class="lb" data-page="639" data-line="13" id="p639.13"></span>πέρας ἂν ἤδη καὶ οὗτος ὁ λόγος ἡμῖν λάβοι. καὶ
<span class="lb" data-page="639" data-line="14" id="p639.14"></span>μὴν οὐδέν ἐστι τῶν ἔξω τοῦ σώματος εὑρεῖν χορδῶν νευρωδέστερον,
<span class="lb" data-page="639" data-line="15" id="p639.15"></span>ἃς ὁρῶμεν ὁσημέραι κατά τε τὰς λύρας καὶ
<span class="lb" data-page="639" data-line="16" id="p639.16"></span>κιθάρας ὑπὸ τῶν τεχνιτῶν ἐντεινομένας μὲν, ἐπειδὰν χρῆσθαι
<span class="lb" data-page="639" data-line="17" id="p639.17"></span>μέλλωσι τοῖς ὀργάνοις, ἀνιεμένας δὲ, ὅταν παυσάμενοι
<span class="lb" data-page="639" data-line="18" id="p639.18"></span>κατατίθενται. ῥήγνυνται δὲ ἐν ταῖς τοῦ περιέχοντος 
<span class="pb" data-page="640" id="p640"></span>
<span class="lb" data-page="640" data-line="1" id="p640.1"></span>ἀμετροτέραις κράσεσι, κατὰ μὲν τὰς ὑγρὰς καὶ νοτίους
<span class="lb" data-page="640" data-line="2" id="p640.2"></span>διαβρεχόμεναι, κατὰ δὲ τὰς ξηράς τε καὶ βορείους ἰσχυρῶς
<span class="lb" data-page="640" data-line="3" id="p640.3"></span>ξηραινόμεναι. διὰ τοῦτο οὖν ἀνιᾶσιν αὐτὰς κατατιθέμενοι,
<span class="lb" data-page="640" data-line="4" id="p640.4"></span>καὶ μάλισθ’ ὅταν ᾖ τι περιέχον, ὁποῖον εἴρηται·
<span class="lb" data-page="640" data-line="5" id="p640.5"></span>ῥήγνυνται γὰρ ἑκατέρως τεινόμεναι. νόει δή μοι
<span class="lb" data-page="640" data-line="6" id="p640.6"></span>καὶ τὰ νεῦρα καὶ τοὺς τένοντας ἐν τοῖς τῶν ζώων σώμασιν
<span class="lb" data-page="640" data-line="7" id="p640.7"></span>ἤτοι διατεινομένους ὑπὸ περιττῆς ὑγρότητος, ἢ ξηραινομένους
<span class="lb" data-page="640" data-line="8" id="p640.8"></span>ὑπὸ τῶν ξηραινόντων αἰτίων, εἰς τοσαύτην
<span class="lb" data-page="640" data-line="9" id="p640.9"></span>ἄγεσθαι τάσιν, ἐν ᾗ τοῖς ὑγιαίνουσιν ἡ καθ’ ὁρμὴν ἐγίνετο
<span class="lb" data-page="640" data-line="10" id="p640.10"></span>κίνησις· ἐννόει δὲ καὶ ὡς ἐνδέχεταί τι τῶν ἐν τῷ
<span class="lb" data-page="640" data-line="11" id="p640.11"></span>σώματι μορίων ἢ διὰ φλεγμονὴν ἢ δι’ ἄλλην τινὰ αἰτίαν
<span class="lb" data-page="640" data-line="12" id="p640.12"></span>ἰσχυρῶς παθὸν, ἑαυτῷ συνεπισπᾶσθαι τὰ συνεχῆ νεῦρα.
<span class="lb" data-page="640" data-line="13" id="p640.13"></span>νοήσας γὰρ ταύτας πάσας τὰς διαθέσεις, εὑρήσεις ἐφ’ αἷς
<span class="lb" data-page="640" data-line="14" id="p640.14"></span>γίνεται σπασμός. αἱ γὰρ φλεγμοναὶ τῶν νευρωδῶν μορίων,
<span class="lb" data-page="640" data-line="15" id="p640.15"></span>καὶ μάλισθ’ ὅταν ἐπὶ τῆς ἀρχῆς τῶν νεύρων ἢ καὶ πλησίον
<span class="lb" data-page="640" data-line="16" id="p640.16"></span>αὐτῆς γεννῶνται, τείνουσιν ἐπισπώμεναι τὰ συνεχῆ
<span class="lb" data-page="640" data-line="17" id="p640.17"></span>νεῦρα, καθάπερ ἐκτὸς οἱ τεχνῖται τὰς χορδάς· εἰ δὲ ὑπὸ
<span class="lb" data-page="640" data-line="18" id="p640.18"></span>πλήθους χυμῶν διαφραχθέντα τὰ νευρώδη σώματα τείνοιτο, 
<span class="pb" data-page="641" id="p641"></span>
<span class="lb" data-page="641" data-line="1" id="p641.1"></span>παραπλήσιον ἐν τῷδε τὸ πάθημα γίνεται ταῖς διὰ τὴν
<span class="lb" data-page="641" data-line="2" id="p641.2"></span>ὑγρότητα τοῦ περιέχοντος ἐντεινομέναις σφοδρότερον χορδαῖς.
<span class="lb" data-page="641" data-line="3" id="p641.3"></span>ἔμπαλιν δὲ ἐπὶ τοῖς κακοήθεσι καύσοις καὶ ταῖς
<span class="lb" data-page="641" data-line="4" id="p641.4"></span>ἰσχυραῖς φρενίτισι φαίνεται γινόμενον· ὡς γὰρ οἱ πλησιάζοντες
<span class="lb" data-page="641" data-line="5" id="p641.5"></span>ἱμάντες πυρὶ ξηραινόμενοι συσπῶνται καὶ τείνονται,
<span class="lb" data-page="641" data-line="6" id="p641.6"></span>τὸν αὐτὸν τρόπον οἱ σπασμοὶ γίνονται δι’ ὑπερβάλλουσαν
<span class="lb" data-page="641" data-line="7" id="p641.7"></span>ξηρότητα νοσημάτων, ἰσχυρῶς ξηραίνουσαν τὸ νευρῶδες
<span class="lb" data-page="641" data-line="8" id="p641.8"></span>γένος. ἐπὶ μὲν οὖν τοῖς καύσοις διὰ μόνην τὴν
<span class="lb" data-page="641" data-line="9" id="p641.9"></span>ξηρότητα τοῦτο συμβαίνει· ταῖς δὲ φρενίτισι καὶ διὰ τὴν
<span class="lb" data-page="641" data-line="10" id="p641.10"></span>φλεγμονὴν τῆς ἀρχῆς τῶν νεύρων ἕπεται τὸ σύμπτωμα.
<span class="lb" data-page="641" data-line="11" id="p641.11"></span>γινώσκεις δὲ ἤδη, ὡς πᾶσιν ὡμολόγηται τοῦ πάθους τούτου
<span class="lb" data-page="641" data-line="12" id="p641.12"></span>τὸ μὲν ἐμπροσθότονος εἶναί τε καὶ καλεῖσθαι, τὸ δὲ
<span class="lb" data-page="641" data-line="13" id="p641.13"></span>ὀπισθότονος, τὸ δὲ τέτανος· ὅταν μὲν εἰς τὸ πρόσω τείνηται
<span class="lb" data-page="641" data-line="14" id="p641.14"></span>τὰ μόρια τοῦ <span class="milestone ed2page" data-n="219" data-unit="ed2page" id="ed2page.219"></span>σώματος, ἐμπροσθότονος· ὅταν δὲ
<span class="lb" data-page="641" data-line="15" id="p641.15"></span>εἰς τοὐπίσω, ὀπισθότονος· τέτανος δὲ ἰσοσθενὴς ἐφ’ ἑκάτερα.
<span class="lb" data-page="641" data-line="16" id="p641.16"></span>τοὺς μὲν ἐπὶ ξηρότητι σπασμοὺς οὐκ ἂν ἰάσαιο, φθάνουσι
<span class="lb" data-page="641" data-line="17" id="p641.17"></span>γὰρ οἱ οὕτω παθόντες ἀπόλλυσθαι, μηδὲ ἐπινοῆσαι πρὸς
<span class="lb" data-page="641" data-line="18" id="p641.18"></span>αὐτοὺς ἴαμα συγχωροῦντες· ὅσοι δὲ διὰ πλῆθος ἢ φλεγμονὴν 
<span class="pb" data-page="642" id="p642"></span>
<span class="lb" data-page="642" data-line="1" id="p642.1"></span>γίνονται σπασμοὶ, τούτους ἰάσῃ, τὸ μὲν πλῆθος κενῶν,
<span class="lb" data-page="642" data-line="2" id="p642.2"></span>τὴν φλεγμονὴν δὲ τοῖς ἰδίοις αὐτῆς βοηθήμασιν ἐκθεραπεύων,
<span class="lb" data-page="642" data-line="3" id="p642.3"></span>ἃ μεμάθηκας ἐν τοῖς τῆς θεραπευτικῆς μεθόδου
<span class="lb" data-page="642" data-line="4" id="p642.4"></span>γράμμασιν. 
</p>
</section>
</section>
</article>
