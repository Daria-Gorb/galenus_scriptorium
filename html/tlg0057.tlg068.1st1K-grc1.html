<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg068.1st1K-grc1.xml">De venae sectione adversus Erasistratum</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg068.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">11</span>, <span class="biblScope">4</span>, <span class="biblScope">10</span>, <span class="biblScope">147-186</span>, <span class="date" rel="-">1826</span>
</span>. </span>
<a href="https://catalog.hathitrust.org/Record/009723957">HathiTrust</a>
</span>
</p>
</div>
</header>
<section id="s">
<span class="pb" data-page="11.147" id="p11.147"></span>
<section id="s1" title="Chapter 1">
<h1>ΓΑΛΗΝΟΥ ΠΕΡΙ ΦΛΕΒΟΤΟΜΙΑΣ ΠΡΟΣ
<br/>ΕΡΑΣΙΣΤΡΑΤΟΝ ΒΙΒΛΙΟΝ.
</h1>
<p>
<span class="lb" data-page="11.147" data-line="1" id="p11.147.1"></span>Ἄξιον εἶναί μοι δοκεῖ ζητήσεως οὐ σμικρᾶς
<span class="lb" data-page="11.147" data-line="2" id="p11.147.2"></span>τί δή ποτε καὶ τἄλλα τῆς τέχνης ἱκανὸς ὢν ὁ Ἐρασίστρατος,
<span class="lb" data-page="11.147" data-line="3" id="p11.147.3"></span>κᾀν τοῖς σμικροτάτοις οὕτως ἐπιμελὴς ὥστε καὶ
<span class="lb" data-page="11.147" data-line="4" id="p11.147.4"></span>λαχάνων τινῶν καὶ καταπλασμάτων ἑψήσεις γράφειν, ἐφ’ ὧν
<span class="lb" data-page="11.147" data-line="5" id="p11.147.5"></span>ἤρκεσεν ἂν ἑτέρῳ πρὸς ὅ τι συμφέρει μόνον εἰπόντι τὸν τρόπον
<span class="lb" data-page="11.147" data-line="6" id="p11.147.6"></span>τῆς σκευασίας παραλιπεῖν, ὡς οὐδὲν μέγα καὶ αὐτόν
<span class="lb" data-page="11.147" data-line="7" id="p11.147.7"></span>τινι τῶν ἐντυγχανόντων ἐξευρεῖν, ἐν οὕτως ἰσχυρῷ καὶ μεγάλῳ
<span class="lb" data-page="11.147" data-line="8" id="p11.147.8"></span>βοηθήματι τῇ φλεβοτομίᾳ καὶ οὐδενὸς ἧττον τῶν δραστικωτάτων
<span class="lb" data-page="11.147" data-line="9" id="p11.147.9"></span>εὐδοκιμοῦντι παρὰ τοῖς πρεσβυτέροις αὐτοῦ λόγον 
<span class="pb" data-page="11.148" id="p11.148"></span>
<span class="lb" data-page="11.148" data-line="1" id="p11.148.1"></span>οὐδένα πεποίηται. σχεδὸν γὰρ οὔτε τοὔνομα τῆς φλεβοτομίας
<span class="lb" data-page="11.148" data-line="2" id="p11.148.2"></span>ἐστὶν εὑρεῖν ἐν οὐδενὶ συγγράμματι, πλὴν ἅπαξ ἐν τῷ
<span class="lb" data-page="11.148" data-line="3" id="p11.148.3"></span>περὶ αἵματος ἀναγωγῆς, ἐπιμνησθέντος αὐτοῦ κατὰ τὸ πάρεργον
<span class="lb" data-page="11.148" data-line="4" id="p11.148.4"></span>μᾶλλον, ὡς ἄν τῳ δόξειεν, ἢ μετά τινος ἀξιολόγου
<span class="lb" data-page="11.148" data-line="5" id="p11.148.5"></span>σπουδῆς· μάθοις δ’ ἂν ἐξ αὐτῆς τῆς ῥήσεως ἐχούσης ὧδε·
<span class="lb" data-page="11.148" data-line="6" id="p11.148.6"></span>ἀποδέσεις δὲ ποιεῖσθαι παρά τε τὰς μασχάλας καὶ τοὺς βουβῶνας
<span class="lb" data-page="11.148" data-line="7" id="p11.148.7"></span>μὴ ὥσπερ ἔνιοι τῶν μιμουμένων τὰς θεραπείας οὐδὲν
<span class="lb" data-page="11.148" data-line="8" id="p11.148.8"></span>παρακολουθοῦντες αἵματος χάριν ταῦτα ποιοῦνται, ἀλλ’
<span class="lb" data-page="11.148" data-line="9" id="p11.148.9"></span>ἀποπιέζονται ἱκανῶς τοῖς δεσμοῖς. ἐν γὰρ τοῖς ἀποδουμένοις
<span class="lb" data-page="11.148" data-line="10" id="p11.148.10"></span>μέρεσι τοῦ σώματος πλεῖον αἷμα ἀπολαμβάνεται· δηλοῖ δὲ
<span class="lb" data-page="11.148" data-line="11" id="p11.148.11"></span>ἥ τε διάτασις τῶν φλεβῶν καὶ ἡ φλεβοτομία· πολὺ γὰρ πλεῖον
<span class="lb" data-page="11.148" data-line="12" id="p11.148.12"></span>ῥεῖ, <span class="milestone ed2page" data-n="393" data-unit="ed2page" id="ed2page.393"></span>ὅτε ἀποδεθῇ τὸ φλεβοτομούμενον μέρος τοῦ σώματος.
<span class="lb" data-page="11.148" data-line="13" id="p11.148.13"></span>ἐπὶ δὲ τῆς ἀναγωγῆς τοῦ αἵματος πλεῖστον ἀπολαμβάνεται
<span class="lb" data-page="11.148" data-line="14" id="p11.148.14"></span>τοῦ αἵματος ἀπὸ τῆς ἀποδέσεως ἔν τε τοῖς σκέλεσι
<span class="lb" data-page="11.148" data-line="15" id="p11.148.15"></span>καὶ τοῖς βραχίοσιν. ἐλάσσονος γὰρ γινομένου τοῦ περὶ τὸν
<span class="lb" data-page="11.148" data-line="16" id="p11.148.16"></span>θώρακα καὶ ἐλαφροτέρα ἔσται ἡ ἀναγωγή. τὸ δ’ αὐτὸ τοῦτο
<span class="lb" data-page="11.148" data-line="17" id="p11.148.17"></span>βούλονται ποιεῖν καὶ οἱ φλεβοτομοῦντες τοὺς ἀνάγοντας τὸ
<span class="lb" data-page="11.148" data-line="18" id="p11.148.18"></span>αἷμα. ἀλλὰ πολὺ βέλτιον ὁ Χρύσιππος, οὐ μόνον τὸ παρὸν 
<span class="pb" data-page="11.149" id="p11.149"></span>
<span class="lb" data-page="11.149" data-line="1" id="p11.149.1"></span>ἐπιβλέπων, ἀλλὰ καὶ τοῦ ἐπιφερομένου κινδύνου φροντίζων.
<span class="lb" data-page="11.149" data-line="2" id="p11.149.2"></span>ἐχόμενος γὰρ τοῦ περὶ τὴν ἀναγωγὴν ὁ κατὰ τὴν φλεγμονὴν
<span class="lb" data-page="11.149" data-line="3" id="p11.149.3"></span>κίνδυνος, ἐν ᾧ προσφέρειν μὲν οὐ ῥᾴδιον· φλεβοτομηθέντι
<span class="lb" data-page="11.149" data-line="4" id="p11.149.4"></span>δὲ καὶ πολὺν χρόνον ἀσιτήσαντι κίνδυνος ἐκλυθῆναι· ὁ δὲ
<span class="lb" data-page="11.149" data-line="5" id="p11.149.5"></span>τὴν ἐνυπάρχουσαν τροφὴν ἐν τῷ σώματι κατεργαζομένην εἰς
<span class="lb" data-page="11.149" data-line="6" id="p11.149.6"></span>τόπους ἀλύτους μεταστησάμενος, καθ’ ὃν καιρὸν ὁ τῆς ἐκλύσεως
<span class="lb" data-page="11.149" data-line="7" id="p11.149.7"></span>κίνδυνος· ὅταν δὲ οὕτως παραλλάξῃ, ἐξ ἑτοίμου ταῦτ’
<span class="lb" data-page="11.149" data-line="8" id="p11.149.8"></span>ἤδη χρώμενος καὶ μὴ προσφέρειν ἀναγκαζόμενος, ἄκρως περιττὸς
<span class="lb" data-page="11.149" data-line="9" id="p11.149.9"></span>τῇ διανοίᾳ καὶ ἄξιος ἐπαίνου καὶ δι’ ὅλου ἀκολουθῶν
<span class="lb" data-page="11.149" data-line="10" id="p11.149.10"></span>αὐτὸς ἑαυτῷ. ὅτι μικρὰ ταῦτα καὶ τὰ τυχόντα, καὶ οὔτε τῆς
<span class="lb" data-page="11.149" data-line="11" id="p11.149.11"></span>Ἐρασιστράτου περὶ τὴν τέχνην ἀκριβείας οὔτ’ αὐτοῦ τοῦ
<span class="lb" data-page="11.149" data-line="12" id="p11.149.12"></span>βοηθήματος τῆς δυνάμεως ἄξια, παντὶ δῆλον. εἰ μὲν μήτε παρ’
<span class="lb" data-page="11.149" data-line="13" id="p11.149.13"></span>Ἱπποκράτει μήτε παρὰ Διοκλεῖ μήτε παρ’ Εὐρυφῶντι μήθ’
<span class="lb" data-page="11.149" data-line="14" id="p11.149.14"></span>ὅλως παρ’ ἄλλῳ μηδενὶ τῶν Ἐρισιστράτου πρεσβυτέρων ἦν εὑρεῖν
<span class="lb" data-page="11.149" data-line="15" id="p11.149.15"></span>τὸ βοήθημα γεγραμμένον, ἴσως ἄν τις ὑπενόησεν, εἰ μήπω
<span class="lb" data-page="11.149" data-line="16" id="p11.149.16"></span>τῆς χρήσεως εὑρημένης ἢ μὴ παρὰ τοῖς εὐδόξοις εὐδοκιμούσης,
<span class="lb" data-page="11.149" data-line="17" id="p11.149.17"></span>εὐλόγως αὐτὸν παραλιπεῖν. ἐπεὶ δὲ εὕροιντο ἄλλοι καὶ πολλή 
<span class="pb" data-page="11.150" id="p11.150"></span>
<span class="lb" data-page="11.150" data-line="1" id="p11.150.1"></span>τις χρῆσις ἤδη τοῦ βοηθήματος ἦν, οὐκ ἐφ’ ἑνὸς μόνον οὐδὲ
<span class="lb" data-page="11.150" data-line="2" id="p11.150.2"></span>τοῦ τυχόντος πάθους, ἀλλ’ ἐπὶ τῶν πλείστων τε καὶ ὀξυτάτων,
<span class="lb" data-page="11.150" data-line="3" id="p11.150.3"></span>οὕτως γὰρ ὁ Ἱπποκράτης γε αὐτὸς, ὁ τῶν καλῶν τῆς
<span class="lb" data-page="11.150" data-line="4" id="p11.150.4"></span>τέχνης ἁπάντων ἡμῖν ἡγεμὼν, οἵ τ’ ἄλλοι παλαιοὶ φαίνονται
<span class="lb" data-page="11.150" data-line="5" id="p11.150.5"></span>χρώμενοι. τί δή ποτε παθὼν ὁ Ἐρασίστρατος ἠμέλησε τελέως
<span class="lb" data-page="11.150" data-line="6" id="p11.150.6"></span>τὸν ὑπὲρ αὐτῆς διεξελθεῖν λόγον; καὶ γὰρ ἀρεσκόμενον ἐχρῆν
<span class="lb" data-page="11.150" data-line="7" id="p11.150.7"></span>ἐπισημαίνεσθαι τοῖς πάθεσιν αὐτὸ προσαναγράψαντα, καθάπερ
<span class="lb" data-page="11.150" data-line="8" id="p11.150.8"></span>τἄλλα βοηθήματα, καὶ ἀρεσκομένου εἰπεῖν αἰτίαν δι’ ἣν
<span class="lb" data-page="11.150" data-line="9" id="p11.150.9"></span>ἀρέσκεται. ὁ δὲ τοσοῦτον ἀποδεῖ τὸν λόγον ὑποσχεῖν περὶ
<span class="lb" data-page="11.150" data-line="10" id="p11.150.10"></span>τῆς τοῦ βοηθήματος δυνάμεως, ὥστ’ οὐδ’ ὅτι χρηστέον ἢ μὴ
<span class="lb" data-page="11.150" data-line="11" id="p11.150.11"></span>χρηστέον ἐμήνυσεν, οὐδ’ ὅλως ἐτόλμησεν ἀποφήνασθαι ἣν
<span class="lb" data-page="11.150" data-line="12" id="p11.150.12"></span>ἔχει γνώμην πλὴν ἅπαξ, ὡς εἶπον, ἐφ’ ἑνὸς πάθους, καίτοι
<span class="lb" data-page="11.150" data-line="13" id="p11.150.13"></span>κᾀξ αὐτῶν ὧν σιωπᾷ κατάφωρον αὐτοῦ τῆς γνώμης τὸ
<span class="lb" data-page="11.150" data-line="14" id="p11.150.14"></span>κεφάλαιον. οὐ γὰρ δὴ ἀρεσκόμενόν γ’ ἂν αὐτῷ παρέλιπεν, οὐδὲ
<span class="lb" data-page="11.150" data-line="15" id="p11.150.15"></span>τὰ μὲν σμικρὰ τῶν τοῖς πάθεσιν συμφερόντων γραφῆς ᾤετο
<span class="lb" data-page="11.150" data-line="16" id="p11.150.16"></span>δεῖσθαι, τὰ δ’ οὕτω μεγάλα δύνασθαί τινα καὶ χωρὶς τοῦ
<span class="lb" data-page="11.150" data-line="17" id="p11.150.17"></span>παρ’ ἐκείνου μαθεῖν αὐτὸν ἐξευρεῖν. 
</p>
</section>
<section id="s2" title="Chapter 2">
<p>
<span class="lb" data-page="11.150" data-line="18" id="p11.150.18"></span>Ἡ δ’ αἰτία δι’ ἣν οὐκ ἐχρῆτο φλεβοτομίᾳ,
<span class="lb" data-page="11.150" data-line="19" id="p11.150.19"></span>τὸ μὲν ἀληθέστατον φάναι, τάχ’ ἄν τῳ δόξειε μαντείας δεῖσθαι. 
<span class="pb" data-page="11.151" id="p11.151"></span>
<span class="lb" data-page="11.151" data-line="1" id="p11.151.1"></span>τί γὰρ ἄν τις εἰδείη πῶς Ἐρασίστρατος ἐγίνωσκεν
<span class="lb" data-page="11.151" data-line="2" id="p11.151.2"></span>ὑπὲρ ὧν αὐτὸς οὐδὲν ἐμνημόνευσε διεξοδικῶς; ὅμως δ’ οὖν
<span class="lb" data-page="11.151" data-line="3" id="p11.151.3"></span>ἐτόλμησάν τινες ἀπομαντεύσασθαι τῆς γνώμης αὐτοῦ. κατάφωροι
<span class="lb" data-page="11.151" data-line="4" id="p11.151.4"></span>δ’ εἰσὶν ἁμαρτάνοντες οὐχ ἥκιστα ἐξ ὧν πρὸς ἀλλήλους
<span class="lb" data-page="11.151" data-line="5" id="p11.151.5"></span>διαφέρονται. δοκεῖ γὰρ αὐτῶν οὐδενὶ τὰ αὐτὰ, καὶ τὸ
<span class="lb" data-page="11.151" data-line="6" id="p11.151.6"></span>πάντων δεινότατον, ὅτι μηδ’ αὐτοῖς τοῖς συμφοιτηταῖς μὲν
<span class="lb" data-page="11.151" data-line="7" id="p11.151.7"></span>τοῦ Ἐρασιστράτου, μαθηταῖς δὲ Χρυσίππου τοῦ Κνιδίου,
<span class="lb" data-page="11.151" data-line="8" id="p11.151.8"></span>οὗπερ δὴ πρώτου τὸ δόγμα τοῦτ’ ἦν, μὴ χρῆσθαι φλεβοτομίᾳ·
<span class="lb" data-page="11.151" data-line="9" id="p11.151.9"></span>οὐδὲ γὰρ ἐκείνοις ὁμολογεῖται περὶ τῆς Χρυσίππου
<span class="lb" data-page="11.151" data-line="10" id="p11.151.10"></span>γνώμης οὐδέν. ἀλλὰ τὰ μὲν ὑπό τε Ἀποιμάντου καὶ Στράτωνος
<span class="lb" data-page="11.151" data-line="11" id="p11.151.11"></span>εἰρημένα καταγέλαστα. <span class="milestone ed2page" data-n="394" data-unit="ed2page" id="ed2page.394"></span>καὶ γὰρ τὸ σχάσαι τὴν
<span class="lb" data-page="11.151" data-line="12" id="p11.151.12"></span>φλέβα δύσκολον εἶναί φασιν καὶ τὸ διαγνῶναι καὶ τὸ διαιρῆσαι
<span class="lb" data-page="11.151" data-line="13" id="p11.151.13"></span>τὴν ἀρτηρίαν αὐτὴν, μετὰ δ’ ἐν τούτῳ κακὸν ἀποβαίνει,
<span class="lb" data-page="11.151" data-line="14" id="p11.151.14"></span>εἰ ἀντὶ φλεβὸς ἀρτηρίαν διαιρεῖσθαι συμβαίνει· καὶ ὅτι δείσας
<span class="lb" data-page="11.151" data-line="15" id="p11.151.15"></span>τις ἔθανεν, ὁ μὲν καὶ πρὸ τοῦ τμηθῆναι τὸ ἀγγεῖον, ὁ δὲ καὶ
<span class="lb" data-page="11.151" data-line="16" id="p11.151.16"></span>τμηθεὶς οὐκ ἀνεκομίσθη· καὶ ὅτι ἡμοῤῥάγησέ τις ἀνεπισχέτως·
<span class="lb" data-page="11.151" data-line="17" id="p11.151.17"></span>τὰ δ’ ὑφ’ ἑτέρων λεγόμενα, τῶν μὲν, ὅτι τοῦ μέτρου τῆς ﻿
<span class="pb" data-page="11.152" id="p11.152"></span>
<span class="lb" data-page="11.152" data-line="1" id="p11.152.1"></span>κενώσεως ἐστοχάσθαι χαλεπὸν, ὥστε ἀναγκαῖον ἢ ἐνδεῶς
<span class="lb" data-page="11.152" data-line="2" id="p11.152.2"></span>κενώσαντι μηδὲν εἶναι πλέον ἢ τὸ σύμμετρον ὑπερβαλόντι
<span class="lb" data-page="11.152" data-line="3" id="p11.152.3"></span>μεγίστην ἀκολουθῆσαι βλάβην. τί γὰρ ἂν ἀποδέοι, φασὶ, σφαγῆς
<span class="lb" data-page="11.152" data-line="4" id="p11.152.4"></span>ἄμετρος φλεβοτομία; τῶν δὲ, ὅτι παρέμπτωσις τοῦ
<span class="lb" data-page="11.152" data-line="5" id="p11.152.5"></span>πνεύματος ἐκ τῶν ἀρτηριῶν εἰς τὰς φλέβας γένοιτ’ ἂν, ἀκολουθήσει
<span class="lb" data-page="11.152" data-line="6" id="p11.152.6"></span>γὰρ ἐξ ἀνάγκης κατὰ τὰς συναναστομώσεις τοῦ αἵματος
<span class="lb" data-page="11.152" data-line="7" id="p11.152.7"></span>κενουμένου τὸ πνεῦμα· τῶν δ’, ὅτι τοῦ πάθους τῆς
<span class="lb" data-page="11.152" data-line="8" id="p11.152.8"></span>φλεγμονῆς ἐν ἀρτηρίαις συνισταμένου, περιττὸν ἐκκενοῦν
<span class="lb" data-page="11.152" data-line="9" id="p11.152.9"></span>τὰς φλέβας. τὰ δὲ τοιαῦτα κᾂν εἴ τινι ἔδοξεν εἶναι πιθανὰ,
<span class="lb" data-page="11.152" data-line="10" id="p11.152.10"></span>κατά γε τὴν ἀλήθειαν αὐτὴν οὔτε πιθανὸν οὐδὲν ἔχει καὶ
<span class="lb" data-page="11.152" data-line="11" id="p11.152.11"></span>ψευδῆ φανερῶς ἐστι· πολλῷ γὰρ ἂν ἦσαν πιθανώτεροι ταῦτα
<span class="lb" data-page="11.152" data-line="12" id="p11.152.12"></span>λέγοντες ἅπερ ἑτέροις τισὶν ἐκ τῆς τῶν χυμῶν φύσεως ὁρμωμένοις
<span class="lb" data-page="11.152" data-line="13" id="p11.152.13"></span>εἴρηται. καὶ τάχ’ ἂν ἴσως καὶ δέοιτό τις πρὸς ἐκείνους
<span class="lb" data-page="11.152" data-line="14" id="p11.152.14"></span>λόγου πλείονος, ἀλλ’ οὐ νῦν καιρός· εἰς μακρόν τε γὰρ οὕτω
<span class="lb" data-page="11.152" data-line="15" id="p11.152.15"></span>λόγον μῆκος ἐκπεσεῖν ἀνάγκη, καὶ ἄλλως οὐδὲν κατεπείγει τὰ
<span class="lb" data-page="11.152" data-line="16" id="p11.152.16"></span>μήθ’ ὑπ’ Ἐρασιστράτου μήθ’ ὑπ’ ἄλλου τινὸς τῶν Χρυσίππου
<span class="lb" data-page="11.152" data-line="17" id="p11.152.17"></span>μαθητῶν εἰρημένα νῦν ἐπιχειρεῖν ἐξελέγχειν. 
</p>
</section>
<section id="s3" title="Chapter 3">
<p>
<span class="lb" data-page="11.152" data-line="18" id="p11.152.18"></span>
<span class="milestone ed1page" data-n="2" data-unit="ed1page" id="ed1page.2"></span>Ἄριστα οὖν μοι δοκῶ διαθέσθαι τὸν 
<span class="pb" data-page="11.153" id="p11.153"></span>
<span class="lb" data-page="11.153" data-line="1" id="p11.153.1"></span>λόγον, εἰ τἄλλα παραλιπὼν ἀπ’ αὐτῶν ἀρξαίμην τῶν Ἐρασιστράτῳ
<span class="lb" data-page="11.153" data-line="2" id="p11.153.2"></span>δοκούντων· εἰρήσεται δ’ ὡς ἔνι μάλιστα διὰ βραχυτάτων.
<span class="lb" data-page="11.153" data-line="3" id="p11.153.3"></span>ἀρέσκει δὲ αὐτῷ πνεύματος μὲν ἀγγεῖον εἶναι τὴν
<span class="lb" data-page="11.153" data-line="4" id="p11.153.4"></span>ἀρτηρίαν, αἵματος δὲ τὴν φλέβα· σχιζόμενα δ’ ἀεὶ τὰ μείζω
<span class="lb" data-page="11.153" data-line="5" id="p11.153.5"></span>τῶν ἀγγείων εἰς ἐλάττονα μὲν τὸ μέγεθος, ἀριθμὸν δὲ πλείω
<span class="lb" data-page="11.153" data-line="6" id="p11.153.6"></span>καὶ πάντῃ τοῦ σώματος ἐνεχθέντα, μηδένα γὰρ εἶναι τόπον
<span class="lb" data-page="11.153" data-line="7" id="p11.153.7"></span>ἔνθα μὴ πέρας ἀγγείου κείμενον ὑπάρχει, εἰς οὕτω σμικρὰ
<span class="lb" data-page="11.153" data-line="8" id="p11.153.8"></span>πέρατα τελευτᾷν, ὥστε τῇ μύσει τῶν ἐσχάτων στομάτων κρατούμενον
<span class="lb" data-page="11.153" data-line="9" id="p11.153.9"></span>ἐντὸς αὐτῶν ἴσχεσθαι τὸ αἷμα· καὶ διὰ τοῦτο καίτοι
<span class="lb" data-page="11.153" data-line="10" id="p11.153.10"></span>παρακειμένων ἀλλήλοις τοῦ στόματος τοῦ τε τῆς φλεβὸς
<span class="lb" data-page="11.153" data-line="11" id="p11.153.11"></span>καὶ τῆς ἀρτηρίας, ἐν τοῖς ἰδίοις ὅροις μένειν τὸ αἷμα μηδαμόθι
<span class="lb" data-page="11.153" data-line="12" id="p11.153.12"></span>τοῖς τοῦ πνεύματος ἐπεμβαῖνον ἀγγείοις. μέχρι μὲν δὴ
<span class="lb" data-page="11.153" data-line="13" id="p11.153.13"></span>τοῦδε νόμῳ φύσεως διοικεῖσθαι τὸ ζῶον· ἐπεὶ δέ τις αἰτία
<span class="lb" data-page="11.153" data-line="14" id="p11.153.14"></span>βίαιος ἐκ τῶν φλεβῶν εἰς τὰς ἀρτηρίας τὸ αἷμα μεταχθῆναι,
<span class="lb" data-page="11.153" data-line="15" id="p11.153.15"></span>αὐτὸ νοσεῖν ἀναγκαῖον ἤδη. αἰτίας δὲ καὶ ἄλλας τινὰς καὶ
<span class="lb" data-page="11.153" data-line="16" id="p11.153.16"></span>οὐδεμιᾶς ἐλάττω τὸ πλῆθος εἶναι τοῦ αἵματος, ὑφ’ οὗ διατείνεσθαι
<span class="lb" data-page="11.153" data-line="17" id="p11.153.17"></span>μὲν τὸν χιτῶνα τῆς φλεβὸς, ἀναστομοῦσθαι δὲ τὰ
<span class="lb" data-page="11.153" data-line="18" id="p11.153.18"></span>πρότερον μεμυκότα πέρατα, μεταχεῖσθαι δὲ εἰς τὰς ἀρτηρίας
<span class="lb" data-page="11.153" data-line="19" id="p11.153.19"></span>τὸ αἷμα, κᾀντεῦθεν τῷ παρὰ καρδίας φερομένῳ πνεύματι 
<span class="pb" data-page="11.154" id="p11.154"></span>
<span class="lb" data-page="11.154" data-line="1" id="p11.154.1"></span>προσκόπτον καὶ ἐνιστάμενον, ἀλλοιοῦντι τὴν ἐκείνου κίνησιν,
<span class="lb" data-page="11.154" data-line="2" id="p11.154.2"></span>ἡνίκ’ ἂν ἐγγὺς ᾖ καὶ κατ’ εὐθὺ τῆς ἀρχῆς καὶ τοῦτ’ εἶναι τὸν
<span class="lb" data-page="11.154" data-line="3" id="p11.154.3"></span>πυρετόν· ὠθούμενόν τε ὑπ’ αὐτοῦ πρόσω σφηνοῦσθαι κατὰ
<span class="lb" data-page="11.154" data-line="4" id="p11.154.4"></span>τὰ πέρατα τῶν ἀρτηριῶν καὶ τοῦτ’ εἶναι τὴν φλεγμονήν.
<span class="lb" data-page="11.154" data-line="5" id="p11.154.5"></span>οὕτω μὲν ἐπὶ πλήθει φλεγμονὴν ἐργάζεται τῷ λόγῳ τῷδε, ἐπὶ
<span class="lb" data-page="11.154" data-line="6" id="p11.154.6"></span>τραύμασι δὲ φλεγμονὴν αἰτιᾶται μὲν, κᾀνταῦθα τὴν παρέμπτωσιν
<span class="lb" data-page="11.154" data-line="7" id="p11.154.7"></span>ἐκ τῶν φλεβῶν εἰς τὰς ἀρτηρίας τοῦ αἵματος, αὐτῆς
<span class="lb" data-page="11.154" data-line="8" id="p11.154.8"></span>δὲ τῆς παρεμπτώσεως αἰτίαν εἶναί φησι τὴν πρὸς τὸ κενούμενον
<span class="lb" data-page="11.154" data-line="9" id="p11.154.9"></span>ἀκολουθίαν. ὅταν γὰρ τῶν ἐν τῷ τετρωμένῳ μέρει
<span class="lb" data-page="11.154" data-line="10" id="p11.154.10"></span>διαιρεθεισῶν ἀρτηριῶν ἐκχυθῇ, κατὰ τὴν τρῶσιν ἅπαν τὸ
<span class="lb" data-page="11.154" data-line="11" id="p11.154.11"></span>πνεῦμα καὶ κίνδυνος ᾖ κενὸν<span class="milestone ed2page" data-n="395" data-unit="ed2page" id="ed2page.395"></span> γενέσθαι τόπον, ἕπεσθαι
<span class="lb" data-page="11.154" data-line="12" id="p11.154.12"></span>κατὰ τὰς συναναστομώσεις τὸ αἷμα, τοῦ κενουμένου πνεύματος
<span class="lb" data-page="11.154" data-line="13" id="p11.154.13"></span>τὴν βάσιν ἀναπληροῦντος· ἀνεωγότος μὲν οὖν τοῦ πνεύματος
<span class="lb" data-page="11.154" data-line="14" id="p11.154.14"></span>ἐκχεῖσθαι, κλεισθέντος δὲ καὶ μύσαντος ἔνδον ὠθούμενον
<span class="lb" data-page="11.154" data-line="15" id="p11.154.15"></span>ὑπὸ τοῦ παρὰ καρδίαν ἐπιπεμπομένου πνεύματος
<span class="lb" data-page="11.154" data-line="16" id="p11.154.16"></span>ἀθροίζεσθαι πάλιν ἅπαν ἐν τοῖς περὶ τὸ τραῦμα τόποις, καὶ
<span class="lb" data-page="11.154" data-line="17" id="p11.154.17"></span>τὴν φλεγμονὴν οὕτως ἐργάζεσθαι. ἄγε δὴ, συγχωρήσομεν γὰρ
<span class="lb" data-page="11.154" data-line="18" id="p11.154.18"></span>αὐτὸν κατά γε τὸ παρὸν ἀληθεύειν ἅπαντα περί τε πυρετοὺς
<span class="lb" data-page="11.154" data-line="19" id="p11.154.19"></span>καὶ φλεγμονὰς, καίτοι γ’ ὅτι μηδὲν αὐτῶν ἀληθές ἐστιν ἐν 
<span class="pb" data-page="11.155" id="p11.155"></span>
<span class="lb" data-page="11.155" data-line="1" id="p11.155.1"></span>ἑτέροις ἀπεδείξαμεν, ἐφεξῆς ἡμᾶς διδαξάτω τὰ ἰάματα. φησὶ
<span class="lb" data-page="11.155" data-line="2" id="p11.155.2"></span>γοῦν αὐτὸς ἔν τε ἄλλοις πολλοῖς, κᾀν τῷ τρίτῳ περὶ πυρετῶν
<span class="lb" data-page="11.155" data-line="3" id="p11.155.3"></span>κατὰ λέξιν οὕτω· περὶ μὲν οὖν τὰς ἀρχὰς τῶν ἀῤῥωστιῶν καὶ
<span class="lb" data-page="11.155" data-line="4" id="p11.155.4"></span>τὰς τῶν φλεγμονῶν γενέσεις ἀφαιρετέον ἂν εἴη πᾶσαν προσφορὰν
<span class="lb" data-page="11.155" data-line="5" id="p11.155.5"></span>ῥοφημάτων· καὶ γίνονται ὡς τὸ πολὺ αἱ τοὺς πυρετοὺς
<span class="lb" data-page="11.155" data-line="6" id="p11.155.6"></span>ποιοῦσαι τῶν φλεγμονῶν διὰ πληθώραν. διδομένων οὖν
<span class="lb" data-page="11.155" data-line="7" id="p11.155.7"></span>ἐν τοῖς τοιούτοις καιροῖς προσφορῶν καὶ τῆς πέψεως καὶ
<span class="lb" data-page="11.155" data-line="8" id="p11.155.8"></span>ἀναδόσεως τὰς καθ’ αὑτὰς ἐνεργείας ἀποδιδουσῶν, πληρουμένων
<span class="lb" data-page="11.155" data-line="9" id="p11.155.9"></span>τῶν ἀγγείων τῆς τροφῆς, ἐπὶ πλέον τε ἰσχυροτέρας συμβήσεται
<span class="lb" data-page="11.155" data-line="10" id="p11.155.10"></span>τὰς φλεγμονὰς γίνεσθαι. ταῦτα μὲν ὑπὲρ τῶν περὶ
<span class="lb" data-page="11.155" data-line="11" id="p11.155.11"></span>πλήθει χωρὶς τραύματος γιγνομένων φλεγμονῶν· ὑπὲρ δὲ τῶν
<span class="lb" data-page="11.155" data-line="12" id="p11.155.12"></span>ἐπὶ τραύμασιν ἐν πρώτῳ πάλιν περὶ πυρετῶν ὧδέ πώς φησιν.
<span class="lb" data-page="11.155" data-line="13" id="p11.155.13"></span>ἀκόλουθοι δὲ καὶ θεραπεῖαι τούτοις εἰς τὸ ἀφλέγμαντα
<span class="lb" data-page="11.155" data-line="14" id="p11.155.14"></span>πάντα γίνεσθαι τὰ τραύματα· καὶ τῶν φαρμάκων τὰ μὲν
<span class="lb" data-page="11.155" data-line="15" id="p11.155.15"></span>περιχριόμενα ἐπὶ τοὺς ὑγιεῖς τόπους ἀποστύφοντα καὶ μύοντα
<span class="lb" data-page="11.155" data-line="16" id="p11.155.16"></span>κωλύει τὴν συνίωσιν τοῦ ἄνωθεν κεχυμένου αἵματος ἐπὶ τοὺς
<span class="lb" data-page="11.155" data-line="17" id="p11.155.17"></span>διῃρημένους τόπους γίνεσθαι. ἐν δὲ τοῖς ἀπαθέσι τόποις πολλῶν
<span class="lb" data-page="11.155" data-line="18" id="p11.155.18"></span>ἀνεστομωμένων ἀρτηριῶν τε καὶ φλεβῶν εἰς τοὺς αὐτοὺς
<span class="lb" data-page="11.155" data-line="19" id="p11.155.19"></span>τόπους μετάληψις γίνεται εἰς τὰς φλέβας τοῦ παρεμπεπτωκότος 
<span class="pb" data-page="11.156" id="p11.156"></span>
<span class="lb" data-page="11.156" data-line="1" id="p11.156.1"></span>αἵματος εἰς τὰς ἀρτηρίας. εἶτα ἐφεξῆς πάλιν ἀκόλουθον τούτοις
<span class="lb" data-page="11.156" data-line="2" id="p11.156.2"></span>καὶ τὸ μηδὲν προσφέρειν τοῖς τετραυματισμένοις ὑπὸ
<span class="lb" data-page="11.156" data-line="3" id="p11.156.3"></span>τοὺς τῆς φλεγμονῆς καιρούς. κενούμεναι γὰρ αἱ φλέβες τῆς
<span class="lb" data-page="11.156" data-line="4" id="p11.156.4"></span>τροφῆς ῥᾷον παραδέξονται τὸ παρεμπεπτωκὸς αἷμα εἰς τὰς
<span class="lb" data-page="11.156" data-line="5" id="p11.156.5"></span>ἀρτηρίας. τούτου δὲ συμβαίνοντος ἧττον αἱ φλεγμοναὶ
<span class="lb" data-page="11.156" data-line="6" id="p11.156.6"></span>ἔσονται. οὐκοῦν ὅτι μὲν χρὴ κενῶσαι τὸ πλῆθος καὶ ὅτι δέξασθαι
<span class="lb" data-page="11.156" data-line="7" id="p11.156.7"></span>πάλιν εἰς ἑαυτὰς αἱ φλέβες οὐκ ἂν δύναιντο τὸ αἷμα
<span class="lb" data-page="11.156" data-line="8" id="p11.156.8"></span>μεσταὶ τυγχάνουσαι καὶ διατεταμέναι, συμφωνεῖται τοῦτό γε
<span class="lb" data-page="11.156" data-line="9" id="p11.156.9"></span>καὶ αὐτῷ τῷ Ἐρασιστράτῳ. τὸ δὲ ὅτῳ χρὴ τρόπῳ κενῶσαι
<span class="lb" data-page="11.156" data-line="10" id="p11.156.10"></span>αὐτὰς τὸ ἀμφισβητούμενόν ἐστιν. 
</p>
</section>
<section id="s4" title="Chapter 4">
<p>
<span class="lb" data-page="11.156" data-line="11" id="p11.156.11"></span>Ἐγὼ μὲν οὖν ᾤμην, ἐπειδὴ ἅπαξ τὸ κενούμενον
<span class="lb" data-page="11.156" data-line="12" id="p11.156.12"></span>ὡμολόγηται, ῥᾷστόν τε ἤδη καὶ ἑτοιμότατόν ἐστιν
<span class="lb" data-page="11.156" data-line="13" id="p11.156.13"></span>τεμεῖν τὴν φλέβα· καὶ γὰρ ἂν τάχιστα οὕτω καὶ αὐτὰς μόνας
<span class="lb" data-page="11.156" data-line="14" id="p11.156.14"></span>τὰς φλεγμονὰς ἐξεκενώσαμεν, ὡς αἵ γε ἀσιτίαι πρὸς τῷ χρόνου
<span class="lb" data-page="11.156" data-line="15" id="p11.156.15"></span>δεῖσθαι μακροῦ καὶ ὅλην τὴν ἕξιν κενοῦσιν ὁμοίως· τὸ
<span class="lb" data-page="11.156" data-line="16" id="p11.156.16"></span>δὲ οὐ χρή. τί γὰρ ἄν τις κενοίη τὸ μὴ δεόμενον κενώσεως ἢ
<span class="lb" data-page="11.156" data-line="17" id="p11.156.17"></span>τί τὰς σάρκας ἐκτήκοι, παρὸν ἀποχεῖν τοῦ αἵματος; ἵνα
<span class="lb" data-page="11.156" data-line="18" id="p11.156.18"></span>τἄλλα ὅσα ταῖς μακραῖς ἀσιτίαις ἐξ ἀνάγκης ἕπεται κακὰ παραλείπω, ﻿
<span class="pb" data-page="11.157" id="p11.157"></span>
<span class="lb" data-page="11.157" data-line="1" id="p11.157.1"></span>τήν τε δύναμιν κάμνουσαν καὶ τοὺς χυμοὺς ἐπὶ τὸ
<span class="lb" data-page="11.157" data-line="2" id="p11.157.2"></span>χολῶδες καὶ πικρὸν τρεπομένους καὶ καρδιωγμοὺς πολλοὺς
<span class="lb" data-page="11.157" data-line="3" id="p11.157.3"></span>καὶ ἄσην καὶ διαχώρημα ἰσχόμενον, καὶ πάνθ’ ἁπλῶς τὰ
<span class="lb" data-page="11.157" data-line="4" id="p11.157.4"></span>περιττώματα δριμύτερα γιγνόμενα, ὧν οὐδὲν ὁ Ἐρασίστρατος
<span class="lb" data-page="11.157" data-line="5" id="p11.157.5"></span>ἰδὼν, ὥσπερ οἱ τυφλοὶ, λείας ὁδοῦ καὶ πλατείας καὶ
<span class="lb" data-page="11.157" data-line="6" id="p11.157.6"></span>εὐθείας ἐγγὺς οὔσης πολλάκις στενὴν καὶ τραχεῖαν καὶ
<span class="lb" data-page="11.157" data-line="7" id="p11.157.7"></span>μακρὰν ἑλόμενοι περιέρχονται· καὶ αὐτὸς οὕτω παρακειμένην
<span class="lb" data-page="11.157" data-line="8" id="p11.157.8"></span>ὁδὸν σύντομον ἱκανῶς καὶ ἄλυπον παριδὼν ἐπὶ
<span class="lb" data-page="11.157" data-line="9" id="p11.157.9"></span>μοχθηρὰν καὶ μακρὰν ἐλήλυθεν, τοῦτο μόνον θεασάμενος,
<span class="lb" data-page="11.157" data-line="10" id="p11.157.10"></span>εἰ ἐφ’ ὃ βούλεται ἄγει αὐτὸν ἡ ὁδὸς, <span class="milestone ed2page" data-n="396" data-unit="ed2page" id="ed2page.396"></span>οὐκ ἔτι δὲ εἰ
<span class="lb" data-page="11.157" data-line="11" id="p11.157.11"></span>ταχέως καὶ ἀλύπως. ἄγει μὲν γὰρ ἐπὶ τὴν τοῦ πλήθους
<span class="lb" data-page="11.157" data-line="12" id="p11.157.12"></span>κένωσιν καὶ ἡ ἀσιτία, σύμφημι τοῦτο, ἀλλ’ ἐν χρόνῳ τε
<span class="lb" data-page="11.157" data-line="13" id="p11.157.13"></span>μακρῷ σὺν τῷ λυπῆσαι πολλά. καὶ ὅμως τηλικοῦτον βοήθημα
<span class="lb" data-page="11.157" data-line="14" id="p11.157.14"></span>παραλιπὼν ὁ σοφὸς Ἐρασίστρατος, ὃν ἀξιοῦσί τινες
<span class="lb" data-page="11.157" data-line="15" id="p11.157.15"></span>Ἱπποκράτει παραβάλλειν, οὐκ αἰδεῖται μηδὲν πιθανόν τι καὶ
<span class="lb" data-page="11.157" data-line="16" id="p11.157.16"></span>εὔλογον, ἀλλ’ ἀπομνημονεύσας ὥσπερ τινὸς τῶν φαυλοτάτων
<span class="lb" data-page="11.157" data-line="17" id="p11.157.17"></span>τε καὶ οὐδενὸς ἀξίων. ἀλλ’ οὐχ Ἱπποκράτης, ὦ Ἐρασίστρατε,
<span class="lb" data-page="11.157" data-line="18" id="p11.157.18"></span>μηδέν τι χείρων ἰατρός σου περὶ φλεβοτομίας 
<span class="pb" data-page="11.158" id="p11.158"></span>
<span class="lb" data-page="11.158" data-line="1" id="p11.158.1"></span>οὕτως ἐπεγίνωσκεν· ἀλλ’ ἃ σὺ θαυμάζεις λόγῳ, ταῦτ’ ἔργῳ
<span class="lb" data-page="11.158" data-line="2" id="p11.158.2"></span>ποιῶν εὑρίσκεται. θαυμάζεις μὲν γὰρ τὴν φύσιν, ὡς τεχνικήν
<span class="lb" data-page="11.158" data-line="3" id="p11.158.3"></span>τε ἅμα καὶ προνοητικὴν τοῦ ζώου, μιμῇ δ’ αὐτὴν
<span class="lb" data-page="11.158" data-line="4" id="p11.158.4"></span>οὐδαμοῦ· ἢ διὰ τί πολλάκις ἰδὼν αἵματος κενώσει τὴν
<span class="lb" data-page="11.158" data-line="5" id="p11.158.5"></span>φύσιν ἰασαμένην πολλὰ νοσήματα, τοῦτο οὐδ’ ἐφ’ ἑνὸς
<span class="lb" data-page="11.158" data-line="6" id="p11.158.6"></span>ἔπραξας οὐδὲ πώποτε; τί δὲ σιγᾷς τὰ τῆς φύσεως ἔργα,
<span class="lb" data-page="11.158" data-line="7" id="p11.158.7"></span>ἣν ἐπαινεῖς; διὰ τί παρὰ μὲν Ἱπποκράτει πολλὰ τοιαῦτα
<span class="lb" data-page="11.158" data-line="8" id="p11.158.8"></span>εὑρίσκων γεγραμμένα, Γυναικὶ αἷμα ἐμεούσῃ τῶν καταμηνίων
<span class="lb" data-page="11.158" data-line="9" id="p11.158.9"></span>ῥαγέντων λύσις· ἀπὸ χολῆς μελαίνης εἰς ὅμοιον αἱμοῤῥοΐδες·
<span class="lb" data-page="11.158" data-line="10" id="p11.158.10"></span>αἱμοῤῥαγίαι λαῦροι τὰ πολλὰ ῥύονται ἐκ ῥινῶν·
<span class="lb" data-page="11.158" data-line="11" id="p11.158.11"></span>παρὰ σοὶ δὲ οὐδὲν τοιοῦτον, ἀλλ’ ἄχρι λόγου μόνου ἐπαινουμένη
<span class="lb" data-page="11.158" data-line="12" id="p11.158.12"></span>ἡ φύσις, ἔργον δ’ οὐδὲν οὐδαμοῖ φύσεως γεγραμμένον;
<span class="lb" data-page="11.158" data-line="13" id="p11.158.13"></span>ἤρκει μοι τὰ τῆς φύσεως μόνης ἔργα μαθεῖν· ἱκανὸς
<span class="lb" data-page="11.158" data-line="14" id="p11.158.14"></span>ἂν ἦν ἐκ τούτου ὁρμώμενος εὑρίσκειν τὸ δέον. ἆρά μοι
<span class="lb" data-page="11.158" data-line="15" id="p11.158.15"></span>συγχωρήσουσιν οἱ θαυμάζοντές σε τὸ παριστάμενον<span class="milestone ed1page" data-n="3" data-unit="ed1page" id="ed1page.3"></span> εἰπεῖν,
<span class="lb" data-page="11.158" data-line="16" id="p11.158.16"></span>ἢ παντάπασιν ἀνόητός μοι δοκεῖς εἶναι ἢ μικρὰ τοῖς τῆς
<span class="lb" data-page="11.158" data-line="17" id="p11.158.17"></span>φύσεως ἔργοις ὡμιληκέναι. τὸ γὰρ ἢ μηδ’ ὅλως γινώσκειν
<span class="lb" data-page="11.158" data-line="18" id="p11.158.18"></span>αὐτὰ ἢ μὴ ζηλοῦν γινώσκοντα θατέρῳ τοῖν δυοῖν ἔνοχόν 
<span class="pb" data-page="11.159" id="p11.159"></span>
<span class="lb" data-page="11.159" data-line="1" id="p11.159.1"></span>ἐστιν· ἢ γὰρ ἐν οἴκῳ τινὶ καθειργμένος ἔγραφες ταῦτα,
<span class="lb" data-page="11.159" data-line="2" id="p11.159.2"></span>μηδένα μηδεπώποτε θεασάμενος ἄῤῥωστον· ὅθεν εἰκότως
<span class="lb" data-page="11.159" data-line="3" id="p11.159.3"></span>ἀγνοεῖς τὰ τῆς φύσεως ἔργα, ἐθαύμασας μὲν ἀεὶ οὐκέτ’
<span class="lb" data-page="11.159" data-line="4" id="p11.159.4"></span>ἐμιμήσω δεύτερον ἐσχάτως ἀνόητος. εἶτ’ εἰ τοίνυν γράφειν
<span class="lb" data-page="11.159" data-line="5" id="p11.159.5"></span>ἐπιχειρεῖς, τὸν νόμον τοῦ γράφειν ὑπερβάς· ἐχρῆς σε πρῶτον
<span class="lb" data-page="11.159" data-line="6" id="p11.159.6"></span>γράψαι μοι τὰ τῆς φύσεως ἔργα, δεύτερον δ’ ἐξηγήσασθαι,
<span class="lb" data-page="11.159" data-line="7" id="p11.159.7"></span>τίνα μὲν ὁλοκλήρως καὶ ἀπηρτισμένως τοῖς οἰκείοις
<span class="lb" data-page="11.159" data-line="8" id="p11.159.8"></span>λόγοις κινουμένη δρᾷ, τίνα δ’ ἐλλιπῶς ὑπὸ τῶν κατὰ τὰς
<span class="lb" data-page="11.159" data-line="9" id="p11.159.9"></span>νόσους αἰτιῶν κωλυομένη. ὁδὸς γὰρ αὕτη πρὸς εὕρεσιν
<span class="lb" data-page="11.159" data-line="10" id="p11.159.10"></span>ἰαμάτων, ἵνα ἐκμαθὼν τὰ καλῶς ὑπ’ αὐτῆς ἀποτελούμενα
<span class="lb" data-page="11.159" data-line="11" id="p11.159.11"></span>τούτοις ἐπικουρεῖν δύνωμαι, τὸ λεῖπον προστιθείς· ἢ μηδ’
<span class="lb" data-page="11.159" data-line="12" id="p11.159.12"></span>ὅλως κινουμένης, καὶ γὰρ καὶ τοῦτό ποτε πάσχει τῇ ῥώμῃ
<span class="lb" data-page="11.159" data-line="13" id="p11.159.13"></span>τῶν νοσωδῶν αἰτιῶν νικηθεῖσα, τὸ πᾶν αὐτὸς ἐκπορίζωμαι·
<span class="lb" data-page="11.159" data-line="14" id="p11.159.14"></span>τούτων οὐδὲν ἐπέδειξας. ἴσως γὰρ, ὅπερ φασὶν, ὀλιγωρεῖς
<span class="lb" data-page="11.159" data-line="15" id="p11.159.15"></span>μὲν τοὺς ἀῤῥώστους. θεᾶσθαι, μένων δ’ οἴκοι τὸ
<span class="lb" data-page="11.159" data-line="16" id="p11.159.16"></span>δόξαν ἔγραφες. ἀλλ’ εἰ καὶ μὴ αὐτὸς ἐθεάσω, τὰ γοῦν
<span class="lb" data-page="11.159" data-line="17" id="p11.159.17"></span>ὑφ’ Ἱπποκράτους ἐνῆν ἀναγινώσκοντί σοι μανθάνειν ὅσα
<span class="lb" data-page="11.159" data-line="18" id="p11.159.18"></span>μὲν ὁλοκλήρως καὶ ἀνελλιπῶς καὶ ὡς αὐτὸς ἐκεῖνος εἴωθεν 
<span class="pb" data-page="11.160" id="p11.160"></span>
<span class="lb" data-page="11.160" data-line="1" id="p11.160.1"></span>λέγειν, ἀρτίως ἡ φύσις κινουμένη κρίνονται· πῶς δ’ ἂν
<span class="lb" data-page="11.160" data-line="2" id="p11.160.2"></span>αὐτὴν κάλλιστά τις μιμήσαιτο, μηδὲ ἐγχειροῦσαν κρίσει· καὶ
<span class="lb" data-page="11.160" data-line="3" id="p11.160.3"></span>πῶς ἐπιχειρούσῃ μὲν, ἀλλ’ ἐνδεῶς κινουμένῃ βοηθητέον. εἰ
<span class="lb" data-page="11.160" data-line="4" id="p11.160.4"></span>γὰρ ἐν τούτοις ἐγυμνάσω, τοιαῦτα ἂν ἤκουόν σου συμβουλεύοντος,
<span class="lb" data-page="11.160" data-line="5" id="p11.160.5"></span>οἷα καὶ Ἱπποκράτους ἀκούω, τὰ κρινόμενα καὶ τὰ
<span class="lb" data-page="11.160" data-line="6" id="p11.160.6"></span>κεκριμένα ἀρτίως μὴ κινέειν, μηδὲ νεωτεροποιεῖν μήτε φαρμακίῃσι
<span class="lb" data-page="11.160" data-line="7" id="p11.160.7"></span>μήτε ἄλλοισιν ἐρεθισμοῖσιν, ἀλλ’ ἐᾷν. τοῦτο μέν σοι
<span class="lb" data-page="11.160" data-line="8" id="p11.160.8"></span>φύσεως ὁλοκλήρως κινουμένης παράγγελμα· τὸ δὲ ἐφεξῆς
<span class="lb" data-page="11.160" data-line="9" id="p11.160.9"></span>τούτῳ κινουμένης μὲν ἐπὶ κρίσιν, ἀλλ’ ἐνδεῶς· διὰ τοῦτο
<span class="lb" data-page="11.160" data-line="10" id="p11.160.10"></span>αὐτῇ συνεργεῖν παρακελευόμενος ἐρεῖ· ἃ δεῖ ἄγειν, ταῦτα ἄγειν
<span class="lb" data-page="11.160" data-line="11" id="p11.160.11"></span>ὅπῃ ἂν μάλιστα ῥέπει διὰ τῶν ξυμφερόντων<span class="milestone ed2page" data-n="397" data-unit="ed2page" id="ed2page.397"></span> χωρίων.
<span class="lb" data-page="11.160" data-line="12" id="p11.160.12"></span>βούλεται μὲν γὰρ ἡ φύσις τηνικαῦτα τὸ λυποῦν ἀπώσασθαι,
<span class="lb" data-page="11.160" data-line="13" id="p11.160.13"></span>μὴ δυναμένη δ’ ἐπιθεῖναι τῷ ἔργῳ τὸ τέλος ὑπ’ ἀῤῥωστίας,
<span class="lb" data-page="11.160" data-line="14" id="p11.160.14"></span>ἡμῶν βοηθῶν δεῖται. διὰ τοῦτο καὶ πλευριτικοὺς θεραπεύων
<span class="lb" data-page="11.160" data-line="15" id="p11.160.15"></span>κατὰ τὴν ῥοπὴν τῶν χυμῶν κενοῖ. τί γὰρ φησίν; ἀλλ’ εἰ μὲν
<span class="lb" data-page="11.160" data-line="16" id="p11.160.16"></span>ἡ ὀδύνη ἐς κληϊδα, ἢ ἐν βραχίονι βάρος, ἢ περὶ μαζὸν, ἢ
<span class="lb" data-page="11.160" data-line="17" id="p11.160.17"></span>ὑπὲρ τῶν φρενῶν, τέμνειν χρὴ τὴν ἐν ἀγκῶνι φλέβα τὴν ἔσω 
<span class="pb" data-page="11.161" id="p11.161"></span>
<span class="lb" data-page="11.161" data-line="1" id="p11.161.1"></span>καὶ μὴ ὀκνεῖν συχνὸν ἀφαιρεῖν, ἔστ’ ἂν ἐρυθρότερον πολλῷ
<span class="lb" data-page="11.161" data-line="2" id="p11.161.2"></span>ῥυῇ ἢ ἀντὶ καθαροῦ τε καὶ ἐρυθροῦ πελιδνόν. ἀμφότερον
<span class="lb" data-page="11.161" data-line="3" id="p11.161.3"></span>γὰρ γίνεται. ἢν δὲ ὑπὸ φρένας ᾖ τὸ ἄλημα, ἐς δὲ τὴν κληϊδα
<span class="lb" data-page="11.161" data-line="4" id="p11.161.4"></span>μὴ σημήνῃ, μαλθάσσειν χρὴ τὴν κοιλίην ἢ μέλανι ἑλλεβόρῳ ἢ
<span class="lb" data-page="11.161" data-line="5" id="p11.161.5"></span>πεπλίῳ. πάλιν δ’ ἔν τινι τῶν νεφριτικῶν παθημάτων συνδρομῇ
<span class="lb" data-page="11.161" data-line="6" id="p11.161.6"></span>προειπὼν καὶ ἐς νεφρὸν ὀδύνη βαρείη, ἀρχὴ μηροῦ
<span class="lb" data-page="11.161" data-line="7" id="p11.161.7"></span>κατ’ ἰξὺν ἐπιφέρει, ἰγνὺν τέμνειν, τοῦτ’ ἐστὶ τὴν ἐν ἰγνύῃ
<span class="lb" data-page="11.161" data-line="8" id="p11.161.8"></span>τέμνειν φλέβα. 
</p>
</section>
<section id="s5" title="Chapter 5">
<p>
<span class="lb" data-page="11.161" data-line="9" id="p11.161.9"></span>Ἐκεῖνο δὲ πῶς εἴρηται; ἐκ Στυμαργέω οἰκέτιδος
<span class="lb" data-page="11.161" data-line="10" id="p11.161.10"></span>οὐδὲ αἷμα ἐγένετο, ὡς ἔτεκε θυγατέρα, ἀπέστραπτο τὸ
<span class="lb" data-page="11.161" data-line="11" id="p11.161.11"></span>στόμα πρὸς ἰσχίον καὶ σκέλος, ὀδύνη παρὰ σφυρὸν τμηθεῖσα
<span class="lb" data-page="11.161" data-line="12" id="p11.161.12"></span>ἐράϊσε, καίτοι τρόμοι τὸ σῶμα περικατεῖχον. ἀλλ’ ἐπὶ τὴν
<span class="lb" data-page="11.161" data-line="13" id="p11.161.13"></span>πρόφασιν χρὴ ἐλθεῖν καὶ τῆς προφάσιος τὴν τροφήν. Ἱπποκράτης
<span class="lb" data-page="11.161" data-line="14" id="p11.161.14"></span>μὲν οὖν σοι τὴν πρόφασιν τοῦ νοσήματος ἐξετάζειν
<span class="lb" data-page="11.161" data-line="15" id="p11.161.15"></span>κελεύει καὶ τῆς προφάσεως τὴν γένεσιν. ὅπερ εἴποις οὐκ ἂν
<span class="lb" data-page="11.161" data-line="16" id="p11.161.16"></span>οἶμαί γε πλήθους αἵματος ἐνοχλοῦντος ἄλλο τι πρὸς τῆς φλεβοτομίας
<span class="lb" data-page="11.161" data-line="17" id="p11.161.17"></span>εἰρήσεσθαι. ἐπὶ γοῦν τῆς προειρημένης γυναικὸς,
<span class="lb" data-page="11.161" data-line="18" id="p11.161.18"></span>καίτοι τρομώδους οὔσης, οὐκ ἐμέλησε τέμνειν τὴν φλέβα, ﻿
<span class="pb" data-page="11.162" id="p11.162"></span>
<span class="lb" data-page="11.162" data-line="1" id="p11.162.1"></span>μηδενὸς ἂν ἄλλου τολμήσαντος αἵματος ἀφελεῖν ἐν τρόμοις,
<span class="lb" data-page="11.162" data-line="2" id="p11.162.2"></span>ὥσπερ οὐδὲ ἐν ὑδέροις οὐδ’ ἄλλῳ ψυχρῷ πάθει οὐδενί. δέον
<span class="lb" data-page="11.162" data-line="3" id="p11.162.3"></span>γὰρ ἐν τοῖς τοιούτοις ψυγῆναι μὲν ἔτι καὶ μᾶλλον τὸ σῶμα
<span class="lb" data-page="11.162" data-line="4" id="p11.162.4"></span>τῇ τοῦ θερμοῦ χυμοῦ κενώσει, καὶ πρότερον ἤδη τῷ πάθει
<span class="lb" data-page="11.162" data-line="5" id="p11.162.5"></span>κατεψυγμένον σβεσθῆναι τὸ ἔμφυτον θερμόν. ἀλλ’ Ἱπποκράτης
<span class="lb" data-page="11.162" data-line="6" id="p11.162.6"></span>σκεψάμενος, ὡς αὐτὸς λέγει, τὴν πρὸ τοῦ πάθους ὅτι
<span class="lb" data-page="11.162" data-line="7" id="p11.162.7"></span>τὸ πλῆθος ἦν τοῦ αἵματος. οὐ γὰρ ἐκαθάρθη τὸ γύναιον τὴν
<span class="lb" data-page="11.162" data-line="8" id="p11.162.8"></span>λοχείαν καλουμένην κάθαρσιν. ἡ τροφὴ τῆς προφάσεως, τοῦτ’
<span class="lb" data-page="11.162" data-line="9" id="p11.162.9"></span>ἔστι ἡ γένεσις καὶ ἡ πρώτη αἰτία τοῦ μὴ καθαρθῆναι καλῶς
<span class="lb" data-page="11.162" data-line="10" id="p11.162.10"></span>ἡ διαστροφὴ τῆς μήτρας· ἀπέστραπτο γὰρ πρὸς τὸ ἰσχίον.
<span class="lb" data-page="11.162" data-line="11" id="p11.162.11"></span>ἐνδειξαμένης οὖν αὐτῷ τῆς μὲν ἐπισχέσεως τὴν κένωσιν, τῆς
<span class="lb" data-page="11.162" data-line="12" id="p11.162.12"></span>δὲ ἐπὶ μήτραν ῥοπῆς τὸν τόπον δι’ οὗ χρὴ κενῶσαι, τὴν
<span class="lb" data-page="11.162" data-line="13" id="p11.162.13"></span>παρὰ σφυρὸν ἔταμε φλέβα. τοιοῦτος ἐν ἅπασιν ὁ Ἱπποκράτης.
<span class="lb" data-page="11.162" data-line="14" id="p11.162.14"></span>ἀλλ’ ἵνα μὴ λυπῶ τοὺς Ἐρασιστρατείους ἐπιπλέον αὐτὸν
<span class="lb" data-page="11.162" data-line="15" id="p11.162.15"></span>ἐπαινῶν, καὶ γάρ μοι δοκοῦσιν αὐτοί τε οὗτοι καὶ πρὸ αὐτῶν
<span class="lb" data-page="11.162" data-line="16" id="p11.162.16"></span>ὁ Ἐρασίστρατος ἐριστικῶς ἔχειν πρὸς τὸν ἄνδρα, καταλείψωμεν
<span class="lb" data-page="11.162" data-line="17" id="p11.162.17"></span>ἤδη τὰ Ἱπποκράτους. ἐν ἑτέρῳ γάρ μοι καιρῷ πᾶσαν
<span class="lb" data-page="11.162" data-line="18" id="p11.162.18"></span>αὐτοῦ τὴν περὶ τὰς κενώσεις τέχνην ἔξεστι δηλῶσαι. μεταβήσωμεν 
<span class="pb" data-page="11.163" id="p11.163"></span>
<span class="lb" data-page="11.163" data-line="1" id="p11.163.1"></span>δὲ ἐπὶ τοὺς ἄλλους ἄνδρας ἑκατέρας αἱρέσεως, ἐμπειρικῆς
<span class="lb" data-page="11.163" data-line="2" id="p11.163.2"></span>τε καὶ λογικῆς. οὐδὲ γὰρ τούτων οὐδένα εὑρίσκω τῆς
<span class="lb" data-page="11.163" data-line="3" id="p11.163.3"></span>φλεβοτομίας ἀποστάντα. δογματικὸν μὲν γὰρ οἶδα καὶ Διοκλέα
<span class="lb" data-page="11.163" data-line="4" id="p11.163.4"></span>καὶ Πλειστόνικον καὶ Διευχῆ καὶ Μνησίθεον, Πραξαγόραν
<span class="lb" data-page="11.163" data-line="5" id="p11.163.5"></span>τε καὶ Φιλότιμον καὶ Ἡρόφιλον καὶ Ἀσκληπιάδην φλεβοτομοῦντας.
<span class="lb" data-page="11.163" data-line="6" id="p11.163.6"></span>καίτοι φιλόνεικος οὕτως ἦν Ἀσκληπιάδης ὥστε
<span class="lb" data-page="11.163" data-line="7" id="p11.163.7"></span>ὀλίγου δεῖν ἅπαντα κινῆσαι τὰ πρόσθεν δόγματα καὶ μήτ’
<span class="lb" data-page="11.163" data-line="8" id="p11.163.8"></span>ἄλλου τινὸς τῶν πρὸ αὐτοῦ φείσασθαι μήθ’ Ἱπποκράτους, ὥστε
<span class="lb" data-page="11.163" data-line="9" id="p11.163.9"></span>καὶ θανάτου μελέτην<span class="milestone ed2page" data-n="398" data-unit="ed2page" id="ed2page.398"></span> τὴν τῶν παλαιῶν ἰατρικὴν οὐκ
<span class="lb" data-page="11.163" data-line="10" id="p11.163.10"></span>ὤκνησεν εἰπεῖν. ἀλλ’ οὐδ’ οὗτος ἐπὶ τοσοῦτον ἀναίσχυντος ὥστε
<span class="lb" data-page="11.163" data-line="11" id="p11.163.11"></span>τολμῆσαι παντάπασιν ἐξελάσαι φλεβοτομίαν τῶν ἰατρικῶν βοηθημάτων·
<span class="lb" data-page="11.163" data-line="12" id="p11.163.12"></span>ἀλλ’ οὐδέ τις οὔτε τῶν νεωτέρων οὔτε τῶν παλαιῶν,
<span class="lb" data-page="11.163" data-line="13" id="p11.163.13"></span>οὐ Μαντίας, οὐκ Ἀθήναιος, οὐκ Ἀγαθῖνος, οὐκ Ἀρχιγένης,
<span class="lb" data-page="11.163" data-line="14" id="p11.163.14"></span>οὐχ ὁ τῶν ἐμπειρικῶν χορός. καὶ τούτων μὲν οὐδὲν
<span class="lb" data-page="11.163" data-line="15" id="p11.163.15"></span>τῷ λόγῳ προσεχόντων ἑπομένων καὶ ἀεὶ τῇ πείρᾳ καταγνοὺς,
<span class="lb" data-page="11.163" data-line="16" id="p11.163.16"></span>ἀλλ’ οὐκ ἂν ἔχοις εἰπεῖν οὐδένα. τί ποτ’ οὖν οἱ διαφωνοῦντες
<span class="lb" data-page="11.163" data-line="17" id="p11.163.17"></span>ἐν ἅπασι σχεδὸν τοῖς ἄλλοις ἐν τούτῳ συμπεφωνήκασιν; ἐμοὶ
<span class="lb" data-page="11.163" data-line="18" id="p11.163.18"></span>μὲν γὰρ οὐδὲν εἶναι δοκεῖ πιστότερον ἀνυπόπτου συμφωνίας. 
<span class="pb" data-page="11.164" id="p11.164"></span>
<span class="lb" data-page="11.164" data-line="1" id="p11.164.1"></span>παραλείπωμεν δ’, εἰ βούλει, τούτους, ἵνα μηδὲ τῷ πλήθει τῶν
<span class="lb" data-page="11.164" data-line="2" id="p11.164.2"></span>μαρτύρων δυσωπητὰ τὰ τῆς φύσεως, ἣν ἐπαινεῖς ἔργα ποιήσωμεν.
<span class="lb" data-page="11.164" data-line="3" id="p11.164.3"></span>οὐχ αὕτη γυναῖκας μὲν ἁπάσας ἐφ’ ἑκάστῳ μηνὶ
<span class="lb" data-page="11.164" data-line="4" id="p11.164.4"></span>κενοῖ τὸ περιττὸν ἀποχέουσα τοῦ αἵματος; ἔδει γὰρ, οἶμαι,
<span class="lb" data-page="11.164" data-line="5" id="p11.164.5"></span>οἴκοι τὸ θῆλυ γένος οὔτ’ ἐν ἰσχυροῖς πόνοις διαιτώμενον
<span class="lb" data-page="11.164" data-line="6" id="p11.164.6"></span>οὔθ’ ὁμιλοῦν ἡλίῳ καθαρῷ, καὶ δι’ ἄμφω ταῦτα πλῆθος ὑποτρέφον
<span class="lb" data-page="11.164" data-line="7" id="p11.164.7"></span>ἴαμα φυσικὸν ἔχειν τοῦ πλήθους τὴν κένωσιν. ἓν μὲν
<span class="lb" data-page="11.164" data-line="8" id="p11.164.8"></span>τούτοις ἦν τῆς φύσεως ἔργον· ἕτερον δὲ ἡ μετὰ τόκον κάθαρσις,
<span class="lb" data-page="11.164" data-line="9" id="p11.164.9"></span>καίτοι καὶ ἡ κύησις αὐτὴ κένωσις ἦν. ἐκ τοῦ τῆς μήτρας
<span class="lb" data-page="11.164" data-line="10" id="p11.164.10"></span>αἵματος τὸ κυούμενον τρέφεται. καὶ ἡ μετὰ τὴν κύησιν δὲ
<span class="lb" data-page="11.164" data-line="11" id="p11.164.11"></span>τοῦ γάλακτος ἐν μαστοῖς γένεσις οὐ σμικρὰ κένωσις οὐδ’
<span class="lb" data-page="11.164" data-line="12" id="p11.164.12"></span>αὐτὴ τῷ πλήθει. μία γὰρ ἀμφοτέρων ἡ οὐσία καταμηνίου τε
<span class="lb" data-page="11.164" data-line="13" id="p11.164.13"></span>καὶ γάλακτος καὶ κοιναὶ, καθάπερ ἄν τις εἴποι, πηγαὶ τῶν
<span class="lb" data-page="11.164" data-line="14" id="p11.164.14"></span>ὀχετῶν ἑκατέρων αἱ φλέβες εἰσί. διὰ τοῦθ’ ὅσαις δι’ ἡλικίαν
<span class="lb" data-page="11.164" data-line="15" id="p11.164.15"></span>ἤδη τὸ καταμήνιον μηκέτ’ ἔρχεται, ταύταις οὐδ’ ἐν μαστοῖς
<span class="lb" data-page="11.164" data-line="16" id="p11.164.16"></span>ἀθροίζεται γάλα. καὶ ὅσαι καθαίρεσθαι μὲν ὥρας ἔχουσι,
<span class="lb" data-page="11.164" data-line="17" id="p11.164.17"></span>ἀλλὰ θηλάζουσιν, οὐ καθαίρονται. καὶ ἢν θηλαζούσῃ γυναικὶ
<span class="lb" data-page="11.164" data-line="18" id="p11.164.18"></span>δι’ ὑστερῶν ὁρμήσῃ τὸ αἷμα, σβέννυται τὸ γάλα. καὶ τῶν 
<span class="pb" data-page="11.165" id="p11.165"></span>
<span class="lb" data-page="11.165" data-line="1" id="p11.165.1"></span>ζώων ὅσα μὴ <span class="milestone ed1page" data-n="4" data-unit="ed1page" id="ed1page.4"></span>κυΐσκεται, τούτοις οὐδὲ γάλα ἐστὶν, καὶ
<span class="lb" data-page="11.165" data-line="2" id="p11.165.2"></span>ὅσοις γάλα ἐστὶ, ταῦτα κυΐσκεσθαι φύσιν ἔχει. εἰ δὲ καὶ μάθοις
<span class="lb" data-page="11.165" data-line="3" id="p11.165.3"></span>ἡλίκων ἐκ ταύτης τῆς κενώσεως ἀπολαύει τὸ θῆλυ γένος ἀγαθῶν
<span class="lb" data-page="11.165" data-line="4" id="p11.165.4"></span>καὶ ὅσα βλάπτεται μὴ κενούμενον, οὐκ οἶδα πῶς ὑπομενεῖς
<span class="lb" data-page="11.165" data-line="5" id="p11.165.5"></span>ἔτι μὴ παντὶ τρόπῳ σπεύδων κενῶσαι πλεονάζον αἷμα.
<span class="lb" data-page="11.165" data-line="6" id="p11.165.6"></span>γυνὴ οὐ ποδαγριᾷ, εἰ μὴ τὰ καταμηνία αὐτῆς ἐκλείπῃ, φησὶν
<span class="lb" data-page="11.165" data-line="7" id="p11.165.7"></span>Ἱπποκράτης. καίτοι τί δέομαι τῶν Ἱπποκράτους φωνῶν
<span class="lb" data-page="11.165" data-line="8" id="p11.165.8"></span>πρὸς ἄνθρωπον ἐχθρὸν Ἱπποκράτει; νομίζω τοίνυν αὐτὴν
<span class="lb" data-page="11.165" data-line="9" id="p11.165.9"></span>λέγειν σοι τὴν ἀλήθειαν δι’ ἐμοῦ κήρυκος, οὔτε ποδάγραις
<span class="lb" data-page="11.165" data-line="10" id="p11.165.10"></span>οὔτε ἀρθρίτισιν οὔτε πλευρίτισιν οὔτε περιπνευμονίαις
<span class="lb" data-page="11.165" data-line="11" id="p11.165.11"></span>ἁλίσκεται γυνὴ καλῶς καθαιρομένη. ἀλλ’ οὐδὲ ἐπίληπτος οὐδὲ
<span class="lb" data-page="11.165" data-line="12" id="p11.165.12"></span>ἀπόπληκτος οὐδὲ ἄπνους οὐδὲ ἄφωνος οὐδενὶ ἐν καιρῷ
<span class="lb" data-page="11.165" data-line="13" id="p11.165.13"></span>ποτε γίνεται καθαιρομένη καλῶς. ἑάλω δέ ποτε φρενίτισιν
<span class="lb" data-page="11.165" data-line="14" id="p11.165.14"></span>ἢ ληθάργοις ἢ σπασμοῖς ἢ τρόμοις ἢ τετάνοις ἐπιμηνίων
<span class="lb" data-page="11.165" data-line="15" id="p11.165.15"></span>ἰόντων. εἶδες δέ ποτε μελαγχολῶσαν ἢ μαινομένην ἢ πτύουσαν
<span class="lb" data-page="11.165" data-line="16" id="p11.165.16"></span>ἐκ θώρακος ἢ ἐμοῦσαν ἐκ γαστρὸς αἷμα, ἢ κεφαλαίᾳ
<span class="lb" data-page="11.165" data-line="17" id="p11.165.17"></span>κάμνουσαν, ἢ συνάγχῃ πνιγομένην, ἤ τι τῶν μεγάλων καὶ ἰσχυρῶν 
<span class="pb" data-page="11.166" id="p11.166"></span>
<span class="lb" data-page="11.166" data-line="1" id="p11.166.1"></span>παθημάτων ὑπομένουσαν, εἰ καλῶς ἐκκρίνεται τὰ καταμηνία·
<span class="lb" data-page="11.166" data-line="2" id="p11.166.2"></span>ἰσχομένων δ’ αὖ πάλιν ἕτοιμον ἐν παντὶ κακῷ γενέσθαι.
<span class="lb" data-page="11.166" data-line="3" id="p11.166.3"></span>καὶ αἱ κενώσεις ἰάματα. καταλιπὼν δὲ ἤδη τὰς γυναῖκας
<span class="lb" data-page="11.166" data-line="4" id="p11.166.4"></span>ἐπὶ τοὺς ἄνδρας ἐλθὲ, καὶ μάθε, πόσοι μὲν αἱμοῤῥοΐδι
<span class="lb" data-page="11.166" data-line="5" id="p11.166.5"></span>τὸ περιττὸν εἰθισμένοι κενοῦσθαι, πάντες ἀπαθεῖς νοσημάτων
<span class="lb" data-page="11.166" data-line="6" id="p11.166.6"></span>διατελοῦσι, πόσοι δ’ ἐπισχεθείσης τῆς κενώσεως ἐν χαλεπωτάτοις
<span class="lb" data-page="11.166" data-line="7" id="p11.166.7"></span>ἐγένοντο. πότερον οὐδὲ τούτων ἀποκενώσεις τοῦ
<span class="lb" data-page="11.166" data-line="8" id="p11.166.8"></span>αἵματος, οὐδ’ ἂν συναγχικοὶ γενόμενοι τύχωσιν, οὐδ’ ἂν
<span class="lb" data-page="11.166" data-line="9" id="p11.166.9"></span>περιπνευμονικοί. ἀλλ’ ὑπὸ τοῦ μὴ ἀναθέσθαι τὰ κακῶς ἐγνωσμένα<span class="milestone ed2page" data-n="399" data-unit="ed2page" id="ed2page.399"></span>
<span class="lb" data-page="11.166" data-line="10" id="p11.166.10"></span>περιόψει τοσούτους ἀπολλυμένους; σὺ μὲν ἴσως
<span class="lb" data-page="11.166" data-line="11" id="p11.166.11"></span>τοῦτο δράσεις, ἐγὼ δ’ οὐ ταῦτα μόνον, ἀλλὰ καὶ σπασμὸν
<span class="lb" data-page="11.166" data-line="12" id="p11.166.12"></span>καὶ ὕδερον αἵματος κενώσει πολλάκις ἰασάμην. οὕτως γὰρ
<span class="lb" data-page="11.166" data-line="13" id="p11.166.13"></span>ἥτε μακρὰ πεῖρα διδάσκει με, ὅ τε λόγος οὕτως ἐπὶ τὴν πρόφασιν
<span class="lb" data-page="11.166" data-line="14" id="p11.166.14"></span>κελεύει ἔρχεσθαι καὶ τῆς προφάσεως τὴν ῥοπήν. ὅτι δὲ
<span class="lb" data-page="11.166" data-line="15" id="p11.166.15"></span>καὶ ἡ πεῖρα, τὰ τῶν ἐμπειρικῶν ἀναγνοὺς εἴσῃ γράμματα. 
</p>
</section>
<section id="s6" title="Chapter 6">
<p>
<span class="lb" data-page="11.166" data-line="16" id="p11.166.16"></span>Μὴ τοίνυν ἔτι φιλονεικεῖν Ἱπποκράτει μόνῳ
<span class="lb" data-page="11.166" data-line="17" id="p11.166.17"></span>δόκει κενοῦν αἷμα παραινοῦντι, κᾂν εἰς τρόμον, κᾂν εἰς ὕδερον, ﻿
<span class="pb" data-page="11.167" id="p11.167"></span>
<span class="lb" data-page="11.167" data-line="1" id="p11.167.1"></span>κᾂν εἰς ἄλλο τι ψυχρὸν πάθος ἢ ἀνὴρ δι’ ἐπίσχεσιν
<span class="lb" data-page="11.167" data-line="2" id="p11.167.2"></span>αἱμοῤῥοΐδος ἢ γυνὴ δι’ ἐμμηνίων ἐμπέσοι, ἀλλὰ καὶ τοῖς ἀπὸ
<span class="lb" data-page="11.167" data-line="3" id="p11.167.3"></span>τῆς ἐμπειρίας ἅπασιν ἰατροῖς καὶ τῷ βίῳ τῶν ἀνθρώπων·
<span class="lb" data-page="11.167" data-line="4" id="p11.167.4"></span>ἀνατρέπειν γοῦν μοι δοκεῖς τὸν κοινὸν ἁπάντων λογισμόν.
<span class="lb" data-page="11.167" data-line="5" id="p11.167.5"></span>οὐκ ἂν φαίης κατὰ φύσιν εἶναι παντὶ τῷ λογίσασθαι κενοῦν
<span class="lb" data-page="11.167" data-line="6" id="p11.167.6"></span>αἵματος διὰ πλῆθος. τίς οὐκ οἶδεν ὅτι τἀναντία
<span class="lb" data-page="11.167" data-line="7" id="p11.167.7"></span>τῶν ἐναντίων ἰάματα; μὴ γὰρ Ἱπποκράτους ἡ γνώμη μόνου,
<span class="lb" data-page="11.167" data-line="8" id="p11.167.8"></span>κοινὴ πάντων ἀνθρώπων ἐστίν. ἀλλά μοι δοκεῖς ὑπὸ τῆς
<span class="lb" data-page="11.167" data-line="9" id="p11.167.9"></span>πρὸς Ἱπποκράτη φιλονεικίας καὶ τῶν ἄλλων ἀνοητότερος
<span class="lb" data-page="11.167" data-line="10" id="p11.167.10"></span>εἶναι. ταῦτα γοῦν ὁσημέραι τῆς φύσεως ποδηγούσης αὐτὰ καὶ
<span class="lb" data-page="11.167" data-line="11" id="p11.167.11"></span>τὴν ἔνδειαν προσφοραῖς ἰᾶται καὶ τὰς πλησμονὰς κενώσεσι
<span class="lb" data-page="11.167" data-line="12" id="p11.167.12"></span>καὶ τὸ κρύος θάλψεσι καὶ τὰς θάλψεις ἐμψύξεσι. τί γάρ ἐστι
<span class="lb" data-page="11.167" data-line="13" id="p11.167.13"></span>τροφὴν προσενέγκασθαι ἄλλο γε ἢ τὸ πλῆθος ἐκπορίσασθαι;
<span class="lb" data-page="11.167" data-line="14" id="p11.167.14"></span>τί δ’ ἀποκρῖναι κόπρον ἢ ἔντερον πεπληρωμένον ἐκκενῶσαι;
<span class="lb" data-page="11.167" data-line="15" id="p11.167.15"></span>τί δ’ οὐρῆσαι ἢ κύστεως πλησμονὴν ἰάσασθαι; ταῦτα μὲν
<span class="lb" data-page="11.167" data-line="16" id="p11.167.16"></span>ζῶα καὶ κρύει πονούμενα φωλεοὺς ἑαυτοῖς καί τινας ἀλεεινὰς
<span class="lb" data-page="11.167" data-line="17" id="p11.167.17"></span>εἰς τὴν γῆν καταδύσεις ἐκπορίζεται· καὶ τῷ θάλπει κάμνοντα 
<span class="pb" data-page="11.168" id="p11.168"></span>
<span class="lb" data-page="11.168" data-line="1" id="p11.168.1"></span>θέρους ὥρᾳ νήχεται μὲν ἐν ὕδατι ψυχρῷ, διατρίβει δ’ ἐν
<span class="lb" data-page="11.168" data-line="2" id="p11.168.2"></span>τόποις συσκίοις τε καὶ προσηνέμοις. ἔγωγε κύνα πολλάκις
<span class="lb" data-page="11.168" data-line="3" id="p11.168.3"></span>εἶδον ἔμετον ἐπιτηδεύοντα καὶ τὴν Αἰγυπτίαν ὄρνιθα κλυστῆρα
<span class="lb" data-page="11.168" data-line="4" id="p11.168.4"></span>μιμησαμένην, ἀνθρώποις δὲ αὐτά τε ταῦτα, ὡς ἂν
<span class="lb" data-page="11.168" data-line="5" id="p11.168.5"></span>λόγῳ χρωμένοις, εὐμηχανώτερα ἅπαντα. κάλεσον οὖν ἰδιώτην
<span class="lb" data-page="11.168" data-line="6" id="p11.168.6"></span>ἰατρικῆς ἐπὶ ἄῤῥωστον εὐέκτην, νέον, πολύαιμον ὑπὸ συνάγχης
<span class="lb" data-page="11.168" data-line="7" id="p11.168.7"></span>ἢ περιπνευμονίας πνιγόμενον, εἶτ’ ἐροῦ τὸν ἄνθρωπον
<span class="lb" data-page="11.168" data-line="8" id="p11.168.8"></span>εἴ τι πρὸς τὸ πάθος ἐπινοεῖ, τίς οὕτως ἀνόητος ὡς μὴ κένωσιν
<span class="lb" data-page="11.168" data-line="9" id="p11.168.9"></span>αἵματος εἰπεῖν; ἀλλ’ Ἐρασίστρατος ὑπὸ τῆς πρὸς Ἱπποκράτη
<span class="lb" data-page="11.168" data-line="10" id="p11.168.10"></span>φιλονεικίας οὐδὲ τὰς κοινὰς ἁπάντων ἀνθρώπων
<span class="lb" data-page="11.168" data-line="11" id="p11.168.11"></span>ἐννοίας φαίνεται διασώζων, ἀλλ’ ἔτι καὶ τῶν γεράνων ἀνοητότερος
<span class="lb" data-page="11.168" data-line="12" id="p11.168.12"></span>εὑρίσκεται. μακρῷ τοιγαροῦν καὶ ταύτας, ὡς ἀετοὺς
<span class="lb" data-page="11.168" data-line="13" id="p11.168.13"></span>μέχρι περάτων γῆς πετομένους ἐστὶν ἰδεῖν, ὑποφευγούσας ἐν
<span class="lb" data-page="11.168" data-line="14" id="p11.168.14"></span>μέρει κρύος τε καὶ θάλπος, ἰωμένας τε διὰ παντὸς τοῖς ἐναντίοις
<span class="lb" data-page="11.168" data-line="15" id="p11.168.15"></span>τὰ ἐναντία. τοῦτο μὲν οὖν, ὅπερ ἔφην, οὔπω τῆς Ἱπποκράτους
<span class="lb" data-page="11.168" data-line="16" id="p11.168.16"></span>ἄξιον τέχνης, ὡς χρὴ κενοῦν αἵματος οἷς διὰ πλῆθος
<span class="lb" data-page="11.168" data-line="17" id="p11.168.17"></span>αἵματος ὁ κίνδυνος. ὅτῳ δὲ χρὴ τρόπῳ τὴν κένωσιν ποιεῖσθαι 
<span class="pb" data-page="11.169" id="p11.169"></span>
<span class="lb" data-page="11.169" data-line="1" id="p11.169.1"></span>καὶ ἐν ὅτῳ καιρῷ καὶ μέχρι τοσοῦτον, μᾶλλον ἐβουλόμην ἄν
<span class="lb" data-page="11.169" data-line="2" id="p11.169.2"></span>μοι διαλέγεσθαι. τὸ γὰρ ἐπίστασθαι πηνίκα μὲν χρὴ τέμνειν
<span class="lb" data-page="11.169" data-line="3" id="p11.169.3"></span>τὴν ἐν τῷ μετώπῳ φλέβα, πηνίκα δὲ τὰς παρὰ τοὺς κανθοὺς
<span class="lb" data-page="11.169" data-line="4" id="p11.169.4"></span>τῶν ὀφθαλμῶν ἢ τὰς ὑπὸ τῇ γλώττῃ ἢ τὴν ὠμιαίαν
<span class="lb" data-page="11.169" data-line="5" id="p11.169.5"></span>
<span class="milestone ed2page" data-n="400" data-unit="ed2page" id="ed2page.400"></span>ὀνομαζομένην, ἢ τὴν διὰ μασχάλων, ἢ τὰς κατ’ ἰγνύας ἢ
<span class="lb" data-page="11.169" data-line="6" id="p11.169.6"></span>παρὰ σφυρὸν, ὑπὲρ ὧν ἁπασῶν ἐδίδαξεν Ἱπποκράτης, τοῦτον
<span class="lb" data-page="11.169" data-line="7" id="p11.169.7"></span>ἐγὼ νομίζω τὸν λογισμὸν ἰατρῶν εἶναι. τὸ δ’ ὅτι χρὴ τὰ
<span class="lb" data-page="11.169" data-line="8" id="p11.169.8"></span>ἐναντία τοῖς ἐναντίοις ἰᾶσθαι καὶ ὡς τῷ πλήθει ἡ κένωσις
<span class="lb" data-page="11.169" data-line="9" id="p11.169.9"></span>ἐναντίον, τοσούτῳ δέω θαυμάζειν ὥστε καὶ τοῖς ἀλόγοις
<span class="lb" data-page="11.169" data-line="10" id="p11.169.10"></span>ζώοις μετεῖναι φημὶ τῆς ἐννοίας. εἰ δὲ βούλει μικρὸν ἀνοίξας
<span class="lb" data-page="11.169" data-line="11" id="p11.169.11"></span>τὰ ὦτα, μᾶλλον δὲ τὴν ψυχὴν, ἀληθῆ λόγον καταδέξασθαι
<span class="lb" data-page="11.169" data-line="12" id="p11.169.12"></span>τῆς πρὸς Ἱπποκράτη δυσμενείας· ἐπιλαθόμενος, εἴποιμ’ ἄν
<span class="lb" data-page="11.169" data-line="13" id="p11.169.13"></span>σοί τι τῆς ἐκείνου τέχνης ἄξιον. ἄχρι μὲν γὰρ τοῦδε καὶ Διοκλῆς
<span class="lb" data-page="11.169" data-line="14" id="p11.169.14"></span>ἠπίστατο καὶ Πλειστόνικος, Ἡρόφιλός τε καὶ Πραξαγόρας
<span class="lb" data-page="11.169" data-line="15" id="p11.169.15"></span>καὶ Φιλότιμος ἄλλοι τε πολλοὶ τῶν ἰατρῶν· οὐκ αὐτοὶ
<span class="lb" data-page="11.169" data-line="16" id="p11.169.16"></span>μὲν ἐξεῦρον, ἑπόμενοι δὲ Ἱπποκράτει, πηνίκα χρὴ τέμνειν
<span class="lb" data-page="11.169" data-line="17" id="p11.169.17"></span>ἑκάστην ὧν εἶπον φλέβα. ὅτι δ’ ἀπὸ χολῆς μελαίνης εἰς 
<span class="pb" data-page="11.170" id="p11.170"></span>
<span class="lb" data-page="11.170" data-line="1" id="p11.170.1"></span>ὅμοιον αἱμοῤῥοϊδι, τοῦτο οὐκ ἔτι πάντες γιγνώσκουσι, καίτοι
<span class="lb" data-page="11.170" data-line="2" id="p11.170.2"></span>σαφῶς Ἱπποκράτους διδάξαντος, ἀλλ’ ὅσοι γνησίως ὡμίλησαν
<span class="lb" data-page="11.170" data-line="3" id="p11.170.3"></span>αὐτοῦ τοῖς γράμμασιν, οὗτοι μόνοι πῶς μὲν αἱμοῤῥοῒς γίγνεται
<span class="lb" data-page="11.170" data-line="4" id="p11.170.4"></span>μεμαθήκασι παρ’ αὐτοῦ, πῶς δὲ καὶ δυσεντερία, πῶς δὲ καὶ
<span class="lb" data-page="11.170" data-line="5" id="p11.170.5"></span>κιρσὸς, ὅτι τε οὐ διὰ παντὸς ἕκαστον τούτων συνιστάμενον
<span class="lb" data-page="11.170" data-line="6" id="p11.170.6"></span>κωλυτέον, ἀλλ’ ὅτι ὅτε συνεργητέον, ἢ τῆς φύσεως ἡσυχαζούσης,
<span class="lb" data-page="11.170" data-line="7" id="p11.170.7"></span>αὐτῇ τὸ πᾶν διατρεπτέον, ὅτε οὕτω συμφέρει τοσοῦτον
<span class="lb" data-page="11.170" data-line="8" id="p11.170.8"></span>ἀποδέουσιν οἱ ταῦτα μαθόντες τὴν δυσεντερίαν καὶ κιρσὸν καὶ
<span class="lb" data-page="11.170" data-line="9" id="p11.170.9"></span>αἱμοῤῥοΐδα πρὸ τοῦ καιροῦ σπεύδειν ἰᾶσθαι, ὥστε αὐτοὶ
<span class="lb" data-page="11.170" data-line="10" id="p11.170.10"></span>μηχανῶνται μηδ’ ὅλως ὄντα ποιῆσαι. καὶ ἔγωγε πολλοὺς οἶδα
<span class="lb" data-page="11.170" data-line="11" id="p11.170.11"></span>καὶ μελαγχολήσαντας καὶ ἄλλως ἐκμανέντας ἐπὶ τοιαύταις
<span class="lb" data-page="11.170" data-line="12" id="p11.170.12"></span>κενώσεσιν ἰατρῶν ἀμαθείᾳ κωλυθείσαις. οἱ δέ τινες αὐτῶν
<span class="lb" data-page="11.170" data-line="13" id="p11.170.13"></span>πλευρίτισι καὶ νεφρίτισιν ἑάλωσαν, ἄλλοι δὲ αἵματος ἤμεσαν
<span class="lb" data-page="11.170" data-line="14" id="p11.170.14"></span>ἐκ γαστρὸς, ἢ ἐκ θώρακος ἀνέβηξαν, ἢ παραπληγίαις ἢ ὑδέροις
<span class="lb" data-page="11.170" data-line="15" id="p11.170.15"></span>ἀπώλοντο. ταῦτ’ ἐγὼ χρῆναι γινώσκειν φημὶ τὸν ἰατρόν.
<span class="lb" data-page="11.170" data-line="16" id="p11.170.16"></span>αὕτη μεγάλη περὶ τὰς κενώσεις τέχνη. 
</p>
</section>
<section id="s7" title="Chapter 7">
<p>
<span class="lb" data-page="11.170" data-line="17" id="p11.170.17"></span>Τὸ δ’ ὅσον χρὴ κενοῦν αἵματος πλεονάζοντος
<span class="lb" data-page="11.170" data-line="18" id="p11.170.18"></span>οὐδὲν μέγα. τί δήποτ’ οὖν παρεῖδεν ὁ Ἐρασίστρατος 
<span class="pb" data-page="11.171" id="p11.171"></span>
<span class="lb" data-page="11.171" data-line="1" id="p11.171.1"></span>αὐτὸ καθάπερ τι τῶν μεγάλων; ἢ τί ληροῦσιν οἱ πρὸς ἅπαν
<span class="lb" data-page="11.171" data-line="2" id="p11.171.2"></span>ἐρίζειν ἑτοιμότατοι τῆς κενώσεως ἄγνωστον εἶναι φάσκοντες,
<span class="lb" data-page="11.171" data-line="3" id="p11.171.3"></span>ὥσπερ καὶ τῶν ἄλλων βοηθημάτων ταυτὸν κατηγοροῦντες;
<span class="lb" data-page="11.171" data-line="4" id="p11.171.4"></span>ἢ τίνος ὦ πρὸς θεῶν ἀκριβῶς οἴονται τὸ μέτρον λαβεῖν, ὡς
<span class="lb" data-page="11.171" data-line="5" id="p11.171.5"></span>μήθ’ ὑπερβάλλειν τὸ ποσὸν μήτ’ ἐλλείπειν; ἆρά γε κλυστῆρος,
<span class="lb" data-page="11.171" data-line="6" id="p11.171.6"></span>ἢ τῶν καθαιρόντων τινὸς φαρμάκων, ἢ τῶν οὔρησιν κινούντων,
<span class="lb" data-page="11.171" data-line="7" id="p11.171.7"></span>ἢ τροφῆς ἢ πόματος οὐδενὸς τῶν πάντων; ὥρα τοίνυν αὐτοῖς
<span class="lb" data-page="11.171" data-line="8" id="p11.171.8"></span>εἰς ἅπαντα τὴν ὑποψίαν<span class="milestone ed1page" data-n="5" data-unit="ed1page" id="ed1page.5"></span> ἐκτείνουσιν ἡσυχάζειν περὶ πᾶν.
<span class="lb" data-page="11.171" data-line="9" id="p11.171.9"></span>τί ποτ’ οὖν αὐτὸς ὁ Ἐρασίστρατος καθαίρουσι χρῆται φαρμάκοις
<span class="lb" data-page="11.171" data-line="10" id="p11.171.10"></span>καὶ οἶνον δίδωσιν ὕδατι ψυχρῷ κεραννὺς, ἄλλοις τέ τισι
<span class="lb" data-page="11.171" data-line="11" id="p11.171.11"></span>καὶ χολερικοῖς. ἐνταῦθα μέν γε φορτικῶς ἱκανῶς ἐπαινῶν τὸν
<span class="lb" data-page="11.171" data-line="12" id="p11.171.12"></span>διδάσκαλον Χρύσιππον, ὡς ἐξευρόντα βοήθημα μηδενὶ τῶν
<span class="lb" data-page="11.171" data-line="13" id="p11.171.13"></span>ἔμπροσθεν ἐγνωσμένον, μόνον διαρκὲς εἰς ἴασιν χολερικῶν ἤδη
<span class="lb" data-page="11.171" data-line="14" id="p11.171.14"></span>θανάτῳ πελαζόντων. οὐ γὰρ ἐν τῷ τυχόντι δίδωσιν αὐτῷ
<span class="lb" data-page="11.171" data-line="15" id="p11.171.15"></span>καιρῷ, ἀλλ’ εἰς ὀξὺ σφόδρα κατήγαγε τὴν χρῆσιν <span class="milestone ed2page" data-n="401" data-unit="ed2page" id="ed2page.401"></span>τοῦ
<span class="lb" data-page="11.171" data-line="16" id="p11.171.16"></span>βοηθήματος. καὶ οὐ μέμφομαι τοῦτο, εἰ πάντα ἀκριβῶς ἐστοχάσατο
<span class="lb" data-page="11.171" data-line="17" id="p11.171.17"></span>τοῦ καιροῦ. θαυμαζέτω δέ τις ἐκεῖνο, πῶς ἐν οἷς μὲν ﻿
<span class="pb" data-page="11.172" id="p11.172"></span>
<span class="lb" data-page="11.172" data-line="1" id="p11.172.1"></span>αὐτὸς εἴρηκεν, εἰ Χρυσίππειόν τι διδάσκει, τολμηρὸς ἱκανῶς
<span class="lb" data-page="11.172" data-line="2" id="p11.172.2"></span>ἐστι καὶ οὐδὲν ἄρα τηνικαῦτ’ αὐτὸν, οὐκ ὀξύτης καιροῦ κατέπληξεν,
<span class="lb" data-page="11.172" data-line="3" id="p11.172.3"></span>οὐ τοῦ μέτρου τὸ δύσληπτον, οὐ τοῦ πάθους τὸ
<span class="lb" data-page="11.172" data-line="4" id="p11.172.4"></span>κινδυνῶδες, ἀλλ’ οὕτως οἴεται σαφῶς τε ἅμα καὶ ἀκριβῶς
<span class="lb" data-page="11.172" data-line="5" id="p11.172.5"></span>αὐτό τε τὸ μέτρον καὶ τὸν καιρὸν ἐκδιδάσκειν, ὥστ’ οὐ μόνον
<span class="lb" data-page="11.172" data-line="6" id="p11.172.6"></span>ἰατροῖς, ἀλλ’ ἤδη καὶ ἰδιώταις χρησίμους εἶναι τὰς ὑποθήκας
<span class="lb" data-page="11.172" data-line="7" id="p11.172.7"></span>νομίζει. οἷς δ’ ἄν τινα δέοι τῶν πρεσβυτέρων ἰατρῶν ἐπαινέσαι
<span class="lb" data-page="11.172" data-line="8" id="p11.172.8"></span>τῆς εὑρέσεως, ἐνταῦθα παντάπασιν ἀποδιδράσκει. φέρε
<span class="lb" data-page="11.172" data-line="9" id="p11.172.9"></span>δὴ καὶ τοῦτο αὐτοῖς ἐπιδείξομεν, ὡς παντὸς οὑτινοσοῦν βοηθήματος
<span class="lb" data-page="11.172" data-line="10" id="p11.172.10"></span>ἐν φλεβοτομίᾳ τὸ μέτρον εὐληπτότερον. εἰ καὶ γὰρ
<span class="lb" data-page="11.172" data-line="11" id="p11.172.11"></span>χρόας μεταβολὴν ἔνεστι πολλάκις τεκμήρασθαι καὶ διχῶς
<span class="lb" data-page="11.172" data-line="12" id="p11.172.12"></span>τοῦτο ποιῆσαι, ποτὲ μὲν τοῦ ῥέοντος αἵματος, ποτὲ δὲ καὶ
<span class="lb" data-page="11.172" data-line="13" id="p11.172.13"></span>τοῦ κάμνοντος αὐτοῦ. καὶ λειποθυμία ἐπὶ πολλῶν παθῶν
<span class="lb" data-page="11.172" data-line="14" id="p11.172.14"></span>ὅρος ἐστὶ κενώσεως, καὶ ὁ τόνος τῆς ῥύσεως τοῦ αἵματος
<span class="lb" data-page="11.172" data-line="15" id="p11.172.15"></span>ὀκλάζων, καὶ οἱ σφυγμοὶ τρεψάμενοι. καὶ μόνης ταύτης κενώσεως
<span class="lb" data-page="11.172" data-line="16" id="p11.172.16"></span>αὐτοκράτορα τὴν ἐξουσίαν ἔχει ὁ ἰατρὸς παύειν ὅτε
<span class="lb" data-page="11.172" data-line="17" id="p11.172.17"></span>βούλοιτο, τῶν δ’ ἄλλων οὐδεμιᾶς. ἀλλ’ εἴθ’ ὑπήλατον φάρμακον 
<span class="pb" data-page="11.173" id="p11.173"></span>
<span class="lb" data-page="11.173" data-line="1" id="p11.173.1"></span>δώσεις, εἴτε ἐμετήριον, εἴτε οὔρων κενωτικὸν, εἴτε
<span class="lb" data-page="11.173" data-line="2" id="p11.173.2"></span>θώρακος, εἴτε κεφαλῆς καθαρτικὸν, πρώτη δόσις ἐπὶ σοὶ, τὰ
<span class="lb" data-page="11.173" data-line="3" id="p11.173.3"></span>δ’ ἐφεξῆς ἡ τύχη βραβεύει καὶ μέγας ὁ κίνδυνος ἐπὶ φαρμάκων
<span class="lb" data-page="11.173" data-line="4" id="p11.173.4"></span>καθαιρόντων δόσεσιν ἢ μὴ κινηθῆναι τὴν κάθαρσιν ἢ μὴ
<span class="lb" data-page="11.173" data-line="5" id="p11.173.5"></span>ῥᾳδίως ἐκκριθῆναι τὸ συῤῥοῦν εἰς τὴν κοιλίαν, ἢ μετὰ πόνων
<span class="lb" data-page="11.173" data-line="6" id="p11.173.6"></span>καὶ δήξεων καὶ στρόφων καὶ καταψύξεως καὶ ἀσφυξίας καὶ
<span class="lb" data-page="11.173" data-line="7" id="p11.173.7"></span>λειποθυμίας ἐκκρίνεσθαι, ἢ ταραχθῆναι μὲν ὅλον τὸ σῶμα
<span class="lb" data-page="11.173" data-line="8" id="p11.173.8"></span>σφοδρῶς, ὀλίγον δὲ κενωθῆναι ἢ ὑπερκενωθῆναι. καὶ γὰρ αὖ
<span class="lb" data-page="11.173" data-line="9" id="p11.173.9"></span>καὶ τοῦτο γίνεται πολλάκις ἐν τῷδε, κακῶν ἔσχατον. οὐ γὰρ
<span class="lb" data-page="11.173" data-line="10" id="p11.173.10"></span>ὥσπερ ἐπὶ τῆς φλεβὸς τῆς διῃρημένης ἐπιθεὶς τὸν δάκτυλον
<span class="lb" data-page="11.173" data-line="11" id="p11.173.11"></span>εὐθὺς ἔπαυσας, τὸ ῥέον εἰς τὴν γαστέρα παύειν. ἀλλ’ ὅμως
<span class="lb" data-page="11.173" data-line="12" id="p11.173.12"></span>οὐδεὶς ἰατρῶν ἀφίσταται δόσεως φαρμάκων, εὐλαβείᾳ τῶν ἐπιγιγνομένων
<span class="lb" data-page="11.173" data-line="13" id="p11.173.13"></span>συμπτωμάτων, ἀλλ’ ὡς σφαλεὶς νῦν οὕτω μηκέτι
<span class="lb" data-page="11.173" data-line="14" id="p11.173.14"></span>χρῆσθαι προνοεῖται. τί λέγω καθαρτικὰ καὶ φαρμάκων ἰσχυρῶν
<span class="lb" data-page="11.173" data-line="15" id="p11.173.15"></span>μνημονεύων διατρίβω, σιτίου παντὸς ἡ διαμαρτία τοῦ
<span class="lb" data-page="11.173" data-line="16" id="p11.173.16"></span>μέτρου μέγιστα βλάπτει; θεάσασθαι δέ ἐστιν ἐναργῶς τῆς
<span class="lb" data-page="11.173" data-line="17" id="p11.173.17"></span>βλάβης τὸ μέγεθος ἐν τοῖς ὑπερίνοις μὲν καὶ ἀσθενέσι, ταχείας 
<span class="pb" data-page="11.174" id="p11.174"></span>
<span class="lb" data-page="11.174" data-line="1" id="p11.174.1"></span>δὲ ἀναθρέψεως δεομένοις. ἐν οἷς τὸ μὲν ἔλαττον ἐνδεῶς τρέφον
<span class="lb" data-page="11.174" data-line="2" id="p11.174.2"></span>μαραίνει τὴν δύναμιν, τὸ δ’ ὑπερβάλλον, ἄχθος ὂν τῇ
<span class="lb" data-page="11.174" data-line="3" id="p11.174.3"></span>φύσει μᾶλλον ἢ τροφὴ, τελέως ἀπέπνιξέ τε κατέσβεσεν. ἆρ’
<span class="lb" data-page="11.174" data-line="4" id="p11.174.4"></span>οὖν ἀποστήσει καὶ τοῦ σιτίου διδόναι, διότι τὸ μέτρον δύσληπτον;
<span class="lb" data-page="11.174" data-line="5" id="p11.174.5"></span>οὕτω μέν γε καὶ τοῦ ἰατρεύειν ἀποστήσῃ παντάπασιν.
<span class="lb" data-page="11.174" data-line="6" id="p11.174.6"></span>ὡς οὐδὲν γὰρ εὕροις τῶν κατ’ ἰατρικὴν ὃ μὴ σὺν μέτρῳ
<span class="lb" data-page="11.174" data-line="7" id="p11.174.7"></span>τινὶ τὴν χρείαν παρέχει. φλεβοτομίας δὲ καὶ μόνης οὐδὲ
<span class="lb" data-page="11.174" data-line="8" id="p11.174.8"></span>τοῦτ’ ἔχεις μέμψασθαι. ἄμφω τοῦ μέτρου αἱ διαμαρτίαι
<span class="lb" data-page="11.174" data-line="9" id="p11.174.9"></span>μεγάλα βλάπτουσιν· αἱ μὲν γὰρ ὑπερβολαὶ βλαβερώταται, τίς
<span class="lb" data-page="11.174" data-line="10" id="p11.174.10"></span>δ’ οὐ φησίν; ἀλλ’ οὐκ ἀναγκαῖον ὑπερβάλλειν ἐν ᾧ τοὐλάττονα
<span class="lb" data-page="11.174" data-line="11" id="p11.174.11"></span>κίνδυνον. ἔστω γὰρ, εἰ τύχοι, τριῶν κοτυλῶν ἡ σύμμετρος
<span class="lb" data-page="11.174" data-line="12" id="p11.174.12"></span>ἀφαίρεσις, εἰ μὲν δ΄ ἀφέλοις, ἔβλαψε μέγιστα· δύο δ’ εἰ ἐκκενώσαις,
<span class="lb" data-page="11.174" data-line="13" id="p11.174.13"></span>ὠφέλησε μὲν ἱκανῶς, ἔβλαψε δ΄ οὐδέν. ἔνεστι μὲν
<span class="lb" data-page="11.174" data-line="14" id="p11.174.14"></span>γάρ σοι τὴν μίαν ἢ κλυστῆρσιν ἢ ἀσιτίαις ἢ τρίψεσιν ἢ ἱδρῶσιν
<span class="lb" data-page="11.174" data-line="15" id="p11.174.15"></span>ἐκκενῶσαι. πρὸς τὸ μηδ’ εἰ αὖθις αἵματος ἀφελεῖν
<span class="lb" data-page="11.174" data-line="16" id="p11.174.16"></span>ἐθέλοις κεκωλύσθαι. ἀλλὰ τί <span class="milestone ed2page" data-n="402" data-unit="ed2page" id="ed2page.402"></span>πολλὰ λέγω φιλοτιμούμενος
<span class="lb" data-page="11.174" data-line="17" id="p11.174.17"></span>ἀντιπαρεξάγειν ἀνθρώποις ἀμαθέσιν, οἳ πρὸς τὸ μηδὲν 
<span class="pb" data-page="11.175" id="p11.175"></span>
<span class="lb" data-page="11.175" data-line="1" id="p11.175.1"></span>ἐχόμενον λόγου φλυαρεῖν οὐδὲ τὰ πρὸς αὐτῶν ἐπαινούμενα
<span class="lb" data-page="11.175" data-line="2" id="p11.175.2"></span>γινώσκουσι. θαυμάζουσι μὲν γὰρ τοὺς Ἐρασιστράτου λόγους
<span class="lb" data-page="11.175" data-line="3" id="p11.175.3"></span>καὶ τοὔνομα ἐπ’ ἐκείνου ἀπ’ ἐκείνου τίθενται, προσαγορεύοντες
<span class="lb" data-page="11.175" data-line="4" id="p11.175.4"></span>Ἐρασιστρατείους, οὕτω δὲ αὐτῶν ἀμαθεῖς εἰσὶν
<span class="lb" data-page="11.175" data-line="5" id="p11.175.5"></span>ὥστε πάντα μᾶλλον ἢ τὴν ἐκείνου γνώμην ἐξηγοῦνται. περὶ
<span class="lb" data-page="11.175" data-line="6" id="p11.175.6"></span>γοῦν φλεβοτομίας οὕτω μακρὰ καὶ ἀλλόκοτα ληροῦσιν, ὡς
<span class="lb" data-page="11.175" data-line="7" id="p11.175.7"></span>ἄν τινα μὴ τὴν ἀμάθειαν αὐτῶν μόνον, ἀλλ’ ἤδη καὶ τὴν
<span class="lb" data-page="11.175" data-line="8" id="p11.175.8"></span>ἀναισχυντίαν θαυμάσαι. σαφῶς γὰρ αὐτοῦ λέγοντος Ἐρασιστράτου
<span class="lb" data-page="11.175" data-line="9" id="p11.175.9"></span>ἐν τῷ περὶ αἵματος ἀναγωγῆς, ἐν ᾧ καὶ μόνῳ
<span class="lb" data-page="11.175" data-line="10" id="p11.175.10"></span>φλεβοτομίας ἐμνημόνευσε, ὅτι Χρύσιππος ὑπὲρ τοῦ διαρκέσαι
<span class="lb" data-page="11.175" data-line="11" id="p11.175.11"></span>τὸν κάμνοντα ταῖς ἀσιτίαις ἀναγκαίως παραληφθησόμενον
<span class="lb" data-page="11.175" data-line="12" id="p11.175.12"></span>διὰ τὰς φλεγμονὰς οὐκ ἀφῄρει τοῦ αἵματος, αὐτοὶ
<span class="lb" data-page="11.175" data-line="13" id="p11.175.13"></span>πάντα μᾶλλον ἢ ταῦτα λέγουσιν. εἶτ’ οὖν ἐμὲ βούλει
<span class="lb" data-page="11.175" data-line="14" id="p11.175.14"></span>προσέχειν ἀνθρώποις Ἐρασιστράτου φλυαροῦσιν, αὐτὰς
<span class="lb" data-page="11.175" data-line="15" id="p11.175.15"></span>ἔχοντα Ἐρασιστράτου φωνάς; οὐδενὶ τὸν τρόπον ἡγοῦμαι
<span class="lb" data-page="11.175" data-line="16" id="p11.175.16"></span>προσήκειν. ἀκούσωμεν οὖν αὐτοῦ τῶν φωνῶν. πολὺ,
<span class="lb" data-page="11.175" data-line="17" id="p11.175.17"></span>φησὶ, βέλτιον ὁ Χρύσιππος ἐποίει, οὐ μόνον τὸ παρὸν
<span class="lb" data-page="11.175" data-line="18" id="p11.175.18"></span>ἐπιβλέπων, ἀλλὰ καὶ τοῦ ἐπιφερομένου κινδύνου φροντίζων. 
<span class="pb" data-page="11.176" id="p11.176"></span>
<span class="lb" data-page="11.176" data-line="1" id="p11.176.1"></span>ἐχόμενος γὰρ τοῦ περὶ τὴν ἀναγωγὴν ὁ κατὰ φλεγμονὴν
<span class="lb" data-page="11.176" data-line="2" id="p11.176.2"></span>κίνδυνος, ἐν ᾧ προσφέρειν μὲν οὐ ῥᾴδιον, φλεβοτομηθέντι δὲ
<span class="lb" data-page="11.176" data-line="3" id="p11.176.3"></span>καὶ πολὺν χρόνον ἀσιτήσαντι κίνδυνος ἐκλυθῆναι. σαφῶς
<span class="lb" data-page="11.176" data-line="4" id="p11.176.4"></span>γὰρ ἐνταῦθα τὸν κατ’ ἔνδειαν κίνδυνον εὐλαβεῖσθαί φησιν
<span class="lb" data-page="11.176" data-line="5" id="p11.176.5"></span>αὐτὸν, ὃν ἐξ ἀνάγκης ἀκολουθήσειν οἴεται πλείονι χρόνῳ, διὰ
<span class="lb" data-page="11.176" data-line="6" id="p11.176.6"></span>τὴν φλεγμονὴν λιμαγχονουμένου τἀνθρώπον. 
</p>
</section>
<section id="s8" title="Chapter 8">
<p>
<span class="lb" data-page="11.176" data-line="7" id="p11.176.7"></span>Καὶ οὐ δέομαι πάλιν ἐνταῦθα ληρούντων
<span class="lb" data-page="11.176" data-line="8" id="p11.176.8"></span>Ἐρασιστρατείων διὰ τί προσφέρειν τροφὰς τοῖς φλεγμαίνουσιν
<span class="lb" data-page="11.176" data-line="9" id="p11.176.9"></span>ἀνθρώποις εἶπεν, ἀλλ’ αὐτὸν Ἐρασίστρατον ἐξηγούμενον
<span class="lb" data-page="11.176" data-line="10" id="p11.176.10"></span>ἑαυτὸν ἔχω δι’ ὧν ἔμπροσθεν ἐμνημόνευσα ῥήσεων. ἐκ μὲν
<span class="lb" data-page="11.176" data-line="11" id="p11.176.11"></span>τοῦ τρίτου περὶ πυρετῶν ὑπὲρ τῶν ἐπὶ πλήθει γινομένων
<span class="lb" data-page="11.176" data-line="12" id="p11.176.12"></span>φλεγμονῶν· ἐκ δὲ τοῦ πρώτου περὶ τραύματος. ἐν ἀμφοτέροις
<span class="lb" data-page="11.176" data-line="13" id="p11.176.13"></span>γὰρ βιβλίοις οὐχ ἅπαξ, ἀλλὰ πολλάκις ὑπὸ τῶν ἀσιτιῶν
<span class="lb" data-page="11.176" data-line="14" id="p11.176.14"></span>κενουμένας τὰς φλέβας ἐπιτηδειοτέρας ἔσεσθαι φησὶ πρὸς
<span class="lb" data-page="11.176" data-line="15" id="p11.176.15"></span>τὸ πάλιν εἰς αὐτὰς δέξασθαι τὸ παρεγχυθὲν αἷμα. τί γὰρ
<span class="lb" data-page="11.176" data-line="16" id="p11.176.16"></span>φησίν; ἀκόλουθον δὲ τούτοις καὶ τὸ μηδὲν προσφέρειν τοῖς
<span class="lb" data-page="11.176" data-line="17" id="p11.176.17"></span>τετραυματισμένοις ὑπὸ τοὺς τῆς φλεγμονῆς καιρούς. κενούμεναι
<span class="lb" data-page="11.176" data-line="18" id="p11.176.18"></span>γὰρ αἱ φλέβες τῆς τροφῆς ῥᾷον παραδέχονται τὸ ﻿
<span class="pb" data-page="11.177" id="p11.177"></span>
<span class="lb" data-page="11.177" data-line="1" id="p11.177.1"></span>παρεμπεπτωκὸς αἷμα εἰς τὰς ἀρτηρίας. ὡς κενωτικὸν οὖν
<span class="lb" data-page="11.177" data-line="2" id="p11.177.2"></span>βοήθημα ἡ ἀσιτία φλεγμονὰς λύεται. οὐ γὰρ δι’ ἄλλο τι
<span class="lb" data-page="11.177" data-line="3" id="p11.177.3"></span>φησὶν αὐτὴν ἐπὶ τῶν φλεγμαινόντων παραλαμβάνειν ἢ ὅτι
<span class="lb" data-page="11.177" data-line="4" id="p11.177.4"></span>κενούμεναι αἱ φλέβες ῥᾷον παραδέξονται τὸ παρεμπεμπτωκὸς
<span class="lb" data-page="11.177" data-line="5" id="p11.177.5"></span>αἷμα εἰς τὰς ἀρτηρίας. εἶτα, ὦ πρὸς θεῶν, κενῶσαί
<span class="lb" data-page="11.177" data-line="6" id="p11.177.6"></span>τις τὰς φλέβας βουλόμενος, ἐνὸν ἀλύπως καὶ ταχέως τοῦτο
<span class="lb" data-page="11.177" data-line="7" id="p11.177.7"></span>ποιῆσαι, μακρὰ κάμνει. οὐκ οἶδα πῶς ἄν τις μᾶλλον ἑαυτῷ
<span class="lb" data-page="11.177" data-line="8" id="p11.177.8"></span>περιπίπτων εὑρεθείη. οὐ φλεβοτομῶ, φησὶν, ἵν’ ὁ κάμνων
<span class="lb" data-page="11.177" data-line="9" id="p11.177.9"></span>ἐξαρκέσῃ τὰς διὰ τὰς φλεγμονὰς ἀσιτίας. τίνος δὲ χάριν τὰ
<span class="lb" data-page="11.177" data-line="10" id="p11.177.10"></span>φλεγμαίνοντα λιμαγχονεῖς; ἵνα κενώσω, φησὶ, τὰς φλέβας. τί
<span class="lb" data-page="11.177" data-line="11" id="p11.177.11"></span>οὖν οὐκ ἀπ’ ἀρχῆς ἐκένους; ἐγὼ μὲν οὖν ἐλεῶ τῶν ἁμαρτημάτων
<span class="lb" data-page="11.177" data-line="12" id="p11.177.12"></span>τὸν ἄνδρα. πρὸς γὰρ οἷς ἐναντίοις ἐστὶν, οὐ
<span class="lb" data-page="11.177" data-line="13" id="p11.177.13"></span>τοῖς φαινομένοις<span class="milestone ed1page" data-n="6" data-unit="ed1page" id="ed1page.6"></span> μόνον κατὰ τὴν τέχνην ἔργοις, ἀλλὰ
<span class="lb" data-page="11.177" data-line="14" id="p11.177.14"></span>καὶ τοῖς ἑαυτοῦ λόγοις, ἔτι καὶ τοῦτο ἀγνοῶν εὑρίσκεται,
<span class="lb" data-page="11.177" data-line="15" id="p11.177.15"></span>τίνος ἕνεκεν ἀσιτίαι <span class="milestone ed2page" data-n="403" data-unit="ed2page" id="ed2page.403"></span>παραλαμβάνονται, καίτοι τὴν
<span class="lb" data-page="11.177" data-line="16" id="p11.177.16"></span>χρείαν αὐτῶν ἱκανῶς τε ἅμα καὶ σαφῶς Πραξαγόρας ἔφθανεν
<span class="lb" data-page="11.177" data-line="17" id="p11.177.17"></span>γεγραφέναι, πρὸς τὸ μηδὲ Ἱπποκράτην παραλιπεῖν,
<span class="lb" data-page="11.177" data-line="18" id="p11.177.18"></span>μηδὲ Διοκλέα, οὐδὲ οὕτω χρηστὸς ὥσθ’ ὑπὲρ τοῦ κενῶσαι 
<span class="pb" data-page="11.178" id="p11.178"></span>
<span class="lb" data-page="11.178" data-line="1" id="p11.178.1"></span>τὰς φλέβας οἴεται τὰς ἀσιτίας παραλαμβάνεσθαι καὶ
<span class="lb" data-page="11.178" data-line="2" id="p11.178.2"></span>ταύτῃ μόνον βοηθεῖν. εἶτα, πρὸς Διὸς, κενωτικοῦ δεόμενος
<span class="lb" data-page="11.178" data-line="3" id="p11.178.3"></span>βοηθήματος ἐπὶ τὸ πάντων ἀσθενέστατον ἀφῖξαι, παρελθὼν
<span class="lb" data-page="11.178" data-line="4" id="p11.178.4"></span>τὰ δραστικὰ καὶ ταχέως ἄγειν ἐφ’ ᾧ βούλει δυνάμενα. ἀλλ’
<span class="lb" data-page="11.178" data-line="5" id="p11.178.5"></span>ἔστω, συγχωρείσθω σοι καὶ τοῦτο τὰς ἐπὶ τραύμασι φλεγμονὰς
<span class="lb" data-page="11.178" data-line="6" id="p11.178.6"></span>οὕτω θεραπεύειν ὡς τὰς ἐπὶ πλήθει, τί ποιήσομεν αὐτὸ
<span class="lb" data-page="11.178" data-line="7" id="p11.178.7"></span>τὸ πλῆθος ἐν ταῖς φλεψὶν ἔτι μένον καὶ διατεῖνον αὐτὰς, εἰς
<span class="lb" data-page="11.178" data-line="8" id="p11.178.8"></span>δὲ τὰς ἀρτηρίας οὕτω παρὸν ὅπως ἰατέον; ἐγὼ μὲν γὰρ
<span class="lb" data-page="11.178" data-line="9" id="p11.178.9"></span>ᾤμην ἐπὶ τῶν τοιούτων ἁπάντων ἑτοιμοτάτην εἶναι τὴν διὰ
<span class="lb" data-page="11.178" data-line="10" id="p11.178.10"></span>φλεβὸς κένωσιν. ἐπὶ θώρακα φερέσθω τὸ πλῆθος, κινδυνευέτω
<span class="lb" data-page="11.178" data-line="11" id="p11.178.11"></span>τι τῶν ἐν τούτῳ ῥαγῆναι ἀγγείων, οὐδ’ οὕτως φλεβοτομήσομεν,
<span class="lb" data-page="11.178" data-line="12" id="p11.178.12"></span>ἀλλ’ ἐρίοις δηλαδὴ διαδήσομεν τὰ κῶλα; καὶ
<span class="lb" data-page="11.178" data-line="13" id="p11.178.13"></span>τοῦθ’ ἱκανόν. εἰ τῷ πρὸς θεῶν ἀντισπαστικῷ βοηθήματι χρώμενοι
<span class="lb" data-page="11.178" data-line="14" id="p11.178.14"></span>οὐκ ἴστε ὅτι πολὺ τούτου δραστικώτερον ἀντισπάσεως
<span class="lb" data-page="11.178" data-line="15" id="p11.178.15"></span>φλεβοτομία. πολλῶν γοῦν ἀνεπισχέτως αἱμοῤῥαγούντων
<span class="lb" data-page="11.178" data-line="16" id="p11.178.16"></span>τεμόντες φλέβα τὴν αἱμοῤῥαγίαν ἐστήσαμεν. Ἐρασίστρατον
<span class="lb" data-page="11.178" data-line="17" id="p11.178.17"></span>δ’ οἶμαι καὶ τοῦτ’ ἀγνοεῖν. οὐδὲ γὰρ τὸ τυχόν ἐστιν εἰδέναι 
<span class="pb" data-page="11.179" id="p11.179"></span>
<span class="lb" data-page="11.179" data-line="1" id="p11.179.1"></span>ποίας ἐπὶ ποίοις μέρεσιν αἱμοῤῥαγοῦσι τμητέον φλέβας.
<span class="lb" data-page="11.179" data-line="2" id="p11.179.2"></span>ὅταν οὖν αὕτη τὰ μέγιστα δρᾷ ὧν νῦν δεόμεθα, παρῆκε τὸ
<span class="lb" data-page="11.179" data-line="3" id="p11.179.3"></span>κενοῦν καὶ τὸ ἀντισπᾷν. τί μέλλεις ἔτι καὶ τρίβεις τὸν χρόνον
<span class="lb" data-page="11.179" data-line="4" id="p11.179.4"></span>καὶ τὸν ἄνθρωπον ἐπιτρίβεις, ἐνὸν κερδῆσαι καὶ τὴν ῥῆξιν
<span class="lb" data-page="11.179" data-line="5" id="p11.179.5"></span>αὐτὴν τῶν ἀγγείων καὶ τὴν ἐπὶ ταύτῃ φλεγμονὴν καὶ τὰς
<span class="lb" data-page="11.179" data-line="6" id="p11.179.6"></span>ὑπὲρ τοῦ τὴν φλεγμονὴν ἰάσασθαι παραλαμβανομένας λιμαγχονίας;
<span class="lb" data-page="11.179" data-line="7" id="p11.179.7"></span>εἰ γὰρ τὸ πλῆθος ἐργάζεται τὴν ῥῆξιν, ἐκκενώσας τὸ
<span class="lb" data-page="11.179" data-line="8" id="p11.179.8"></span>ἐργαζόμενον κωλύσεις τὸ ἐσόμενον· εἰ δὲ τοῦτο, καὶ τὴν
<span class="lb" data-page="11.179" data-line="9" id="p11.179.9"></span>ἐπὶ τῇ ῥήξει φλεγμονήν· εἰ δὲ τοῦτο, οὐδὲ τῶν ἀσιτιῶν ἔτι
<span class="lb" data-page="11.179" data-line="10" id="p11.179.10"></span>χρεία. σὺ δέ μοι δοκεῖς ὥσπερ ἐπιθυμῶν ἀσιτίαν συμβουλεύειν
<span class="lb" data-page="11.179" data-line="11" id="p11.179.11"></span>αὐτὸς ἐργάζεσθαι πάθη χρῄζοντα λιμαγχονίας. τί δεινὸν ἦν
<span class="lb" data-page="11.179" data-line="12" id="p11.179.12"></span>τὸ λυπῆσον κενώσαντα μηδὲ ἔχειν πρᾶγμα; 
</p>
</section>
<section id="s9" title="Chapter 9">
<p>
<span class="lb" data-page="11.179" data-line="13" id="p11.179.13"></span>Καίτοι μάτην πολλὰ κάμνω παρὸν ὑπομνῆσαί
<span class="lb" data-page="11.179" data-line="14" id="p11.179.14"></span>σε τὸν λόγον. εἰ γὰρ οὐκ αὐτὸς ἡμᾶς ἐδίδαξας ἐν τῷ
<span class="lb" data-page="11.179" data-line="15" id="p11.179.15"></span>προτέρῳ τῶν ὑγιεινῶν, ἔνθα γένεσιν τοῦ κατὰ τὰς φλέβας
<span class="lb" data-page="11.179" data-line="16" id="p11.179.16"></span>πλήθους προειπὼν ἐφεξῆς γράφεις ἰάματα, σκοπὸν μὲν αὐτῶν
<span class="lb" data-page="11.179" data-line="17" id="p11.179.17"></span>ἁπάντων κένωσιν θέμενος, ἄλλην δ’ ἄλλῳ συμφέρειν φάσκων· 
<span class="pb" data-page="11.180" id="p11.180"></span>
<span class="lb" data-page="11.180" data-line="1" id="p11.180.1"></span>πλὴν ἀλλά γε κενοῦντα τὴν πληθώραν, οὕτως γὰρ ἀξιοῖς
<span class="lb" data-page="11.180" data-line="2" id="p11.180.2"></span>καλεῖν τὸ ἐν ταῖς φλεψὶ τροφῆς πλῆθος καὶ γυμνάσια καὶ λουτρὰ
<span class="lb" data-page="11.180" data-line="3" id="p11.180.3"></span>πλείω καὶ λεπτὴν διαίταν εἶναι κελεύεις. οὐ ταυτὸν δὲ πᾶσι
<span class="lb" data-page="11.180" data-line="4" id="p11.180.4"></span>συμφέρειν φῂς βοήθημα κενωτικὸν, ὅτι μήτε πάντες εἰθισμένοι
<span class="lb" data-page="11.180" data-line="5" id="p11.180.5"></span>χρῆσθαι πᾶσιν, ἀλλ’ οἱ μὲν λουτροῖς μᾶλλον, οἱ δὲ γυμνασίοις,
<span class="lb" data-page="11.180" data-line="6" id="p11.180.6"></span>οἱ δὲ τοῖς μετὰ δεῖπνον ἐμέτοις, καὶ ὅτι μὴ τοῖς αὐτοῖς
<span class="lb" data-page="11.180" data-line="7" id="p11.180.7"></span>ἅπαντες εὐάλωτοι νοσήμασιν, ἀλλ’ ὁ μέν τις ἐπιληψίαις, ὁ
<span class="lb" data-page="11.180" data-line="8" id="p11.180.8"></span>δ’ αἵματος πτύσεσι, ὁ δὲ τοῖς καθ’ ἧπαρ ἢ σπλῆνα πάθεσιν.
<span class="lb" data-page="11.180" data-line="9" id="p11.180.9"></span>οὐκ οὖν οὔτε τὸν ἐπίληπτον ἐπιχειρήσομεν βαλανείοις κενοῦν,
<span class="lb" data-page="11.180" data-line="10" id="p11.180.10"></span>ὡς σὺ φῂς, ὀρθῶς τοῦτο κελεύων, οὔθ’ ᾧ τι φόβος ἀγγεῖον
<span class="lb" data-page="11.180" data-line="11" id="p11.180.11"></span>ἐν θώρακι ῥαγῆναι γυμνάσομεν.<span class="milestone ed2page" data-n="404" data-unit="ed2page" id="ed2page.404"></span> κίνδυνος γὰρ δηλαδὴ
<span class="lb" data-page="11.180" data-line="12" id="p11.180.12"></span>ταῖς τῶν γυμνασίων συντονίαις, εἰ καὶ μὴ πλῆθος ἦν, ἀλλ’ ὡς
<span class="lb" data-page="11.180" data-line="13" id="p11.180.13"></span>διὰ ἀσθένειαν κατὰ θώρακα ῥαγῆναι γυμνασομένῳ. ὅπως
<span class="lb" data-page="11.180" data-line="14" id="p11.180.14"></span>οὖν αὐτὸν ἰασόμεθα δίδαξον ἡμᾶς. ὅτι μὲν γὰρ κενωτέον
<span class="lb" data-page="11.180" data-line="15" id="p11.180.15"></span>ἐστὶν ὁμολογεῖς καὶ σύ. κενωτικὰ δ’ εἴχομεν βοηθήματα
<span class="lb" data-page="11.180" data-line="16" id="p11.180.16"></span>γυμνάσια καὶ λουτρὰ πλείω καὶ λεπτὴν δίαιταν. ἀλλὰ γυμνασίοις
<span class="lb" data-page="11.180" data-line="17" id="p11.180.17"></span>μὲν οὐδ’ αὐτὸς ἀξιοῖς χρῆσθαι. περὶ δὲ λουτρῶν σὺ μὲν
<span class="lb" data-page="11.180" data-line="18" id="p11.180.18"></span>ὅλως οὐδὲν εἶπας, οὔτ’ εἰ χρηστέον οὔτ’ εἰ μὴ χρηστέον ἐπὶ 
<span class="pb" data-page="11.181" id="p11.181"></span>
<span class="lb" data-page="11.181" data-line="1" id="p11.181.1"></span>τῶν οὕτως ἐχόντων. ἐγὼ δ’ ἐρῶ τὸ φαινόμενον αὐτὸ καὶ τῇ
<span class="lb" data-page="11.181" data-line="2" id="p11.181.2"></span>πείρᾳ κεκριμένον, εἰ δέ τι χρὴ καὶ περὶ σοῦ μαντεύσασθαι,
<span class="lb" data-page="11.181" data-line="3" id="p11.181.3"></span>καὶ σοὶ τάχα ἂν δόξαν. σὺ γοῦν αὐτὸς ἐν τῷ περὶ αἵματος
<span class="lb" data-page="11.181" data-line="4" id="p11.181.4"></span>ἀναγωγῆς συγγράμματι διαδέσμοις τε ἅμα καὶ ἀσιτίαις
<span class="lb" data-page="11.181" data-line="5" id="p11.181.5"></span>χρώμενος ὑπὸ τούτων μὲν ἀντισπόσαι τοῦ πλήθους, τοῦ δὲ
<span class="lb" data-page="11.181" data-line="6" id="p11.181.6"></span>κενῶσαι βαλανείοις οὐ χρή. λογίζομαι γάρ σε φθέγγοντα τὸ
<span class="lb" data-page="11.181" data-line="7" id="p11.181.7"></span>λουτρὸν ἐπὶ τῆς ἐῤῥωγυίας ἤδη φλεβὸς, οὐδ’ ἔφης, εἰ ἐπίδοξος
<span class="lb" data-page="11.181" data-line="8" id="p11.181.8"></span>ἡ ῥῆξις, ἐθελῆσαι ἂν χρήσασθαι. εἰ δὲ καὶ μὴ σὺ οὕτως
<span class="lb" data-page="11.181" data-line="9" id="p11.181.9"></span>ἐγίνωσκες, ἀλλ’ ἐμοὶ τὸ φαινόμενον ἤρκει. μεγίστη γὰρ αἱμοῤῥαγίαις
<span class="lb" data-page="11.181" data-line="10" id="p11.181.10"></span>ἁπάσαις ἡ ἐκ βαλανείου βλάβη καὶ ἡ αἰτία πρόδηλος, εἴ γε
<span class="lb" data-page="11.181" data-line="11" id="p11.181.11"></span>δὴ χεῖται μὲν τὸ αἷμα καὶ εἰς ἀτμοὺς λύεται καὶ πνεύματα τοῦ
<span class="lb" data-page="11.181" data-line="12" id="p11.181.12"></span>τε θερμαινομένου, ὥστε καὶ εἰς κίνησιν προτρέπεσθαι καὶ
<span class="lb" data-page="11.181" data-line="13" id="p11.181.13"></span>εἰς ὄγκον αἴρεσθαι. μαλακὰ δὲ καὶ ἀσθενῆ ταῖς θερμολουσίαις
<span class="lb" data-page="11.181" data-line="14" id="p11.181.14"></span>ἀποτελεῖται τὰ σώματα. πῶς δὴ οὖν οὐκ ἂν ῥᾷστα
<span class="lb" data-page="11.181" data-line="15" id="p11.181.15"></span>πάθοι αὐτά γε μαλακώτερα γενόμενα καὶ τοῦ ῥηγνύντος αὐτὰ
<span class="lb" data-page="11.181" data-line="16" id="p11.181.16"></span>κίνησίν τε ἅμα καὶ ὄγκον προσλαβόντος; οὐκ οὖν οὐδὲ ἐν
<span class="lb" data-page="11.181" data-line="17" id="p11.181.17"></span>βαλανείοις ἐπιχειρήσομεν κενοῦν οἷς φόβος δι’ αἵματος πλῆθος ﻿
<span class="pb" data-page="11.182" id="p11.182"></span>
<span class="lb" data-page="11.182" data-line="1" id="p11.182.1"></span>ῥαγῆναι τὰς φλέβας. εἰς λοιπὸν τὸ τρίτον συγκλειόμεθα τῶν
<span class="lb" data-page="11.182" data-line="2" id="p11.182.2"></span>κενωτικῶν βοηθημάτων τὴν λεπτὴν δίαιταν. ἄγε δὴ, ἐπειδὴ
<span class="lb" data-page="11.182" data-line="3" id="p11.182.3"></span>ταύτην αὐτὸς σὺν τρισὶ τρόποις ἐργάζῃ, λεπτὰ ἢ μικρὰ
<span class="lb" data-page="11.182" data-line="4" id="p11.182.4"></span>καὶ ἄτροφα σιτία προσφέρων ἢ οὐδ’ ὅλως προσφέρων ἢ ἐμεῖν
<span class="lb" data-page="11.182" data-line="5" id="p11.182.5"></span>ἀπὸ δείπνου κελεύων. ἴδωμεν οὖν ὅπως λεπτῶς διαιτήσομεν.
<span class="lb" data-page="11.182" data-line="6" id="p11.182.6"></span>ἆρά γε μετὰ δεῖπνον ἐμεῖν κελεύσαντες; ἀλλ’ εἰς τὴν ἐν τοῖς
<span class="lb" data-page="11.182" data-line="7" id="p11.182.7"></span>γυμνασίοις συντονίαν εὐλαβηθείημεν, εἴ πού γέ τι κατὰ τοὺς
<span class="lb" data-page="11.182" data-line="8" id="p11.182.8"></span>ἐμέτους ἀδεῶς χρησόμεθα. τοῦτο μὲν οὐδ’ ἂν ἰδιώτην λάθοι.
<span class="lb" data-page="11.182" data-line="9" id="p11.182.9"></span>λοιπὸν οὖν ἢ ἀσιτίαν προστάξομεν ἢ μικρὰ καὶ ἄτροφα σιτία
<span class="lb" data-page="11.182" data-line="10" id="p11.182.10"></span>δώσομεν. ἀλλ’ εἰ καὶ μὴ ἰσχυρῶς τὰ τοιαῦτα, τρέφει γοῦν.
<span class="lb" data-page="11.182" data-line="11" id="p11.182.11"></span>ἡμεῖς δ’ οὐ προσθεῖναι νῦν, ἀλλ’ ἀφελεῖν βουλόμεθα. λοιπὸν
<span class="lb" data-page="11.182" data-line="12" id="p11.182.12"></span>ἄρα τὴν ἐπίπονον καὶ μοχθηρὰν ὄντως ὥσπερ τινὰ ἱερὰν
<span class="lb" data-page="11.182" data-line="13" id="p11.182.13"></span>ἀγκύραν εἰς ἅπαντα πάθη διαρκῆ παραληψόμεθα λιμοκτονίαν.
<span class="lb" data-page="11.182" data-line="14" id="p11.182.14"></span>εἶτα δηλαδὴ σκώψομεν Ἀπολλώνιον καὶ Δέξιππον ἐπὶ
<span class="lb" data-page="11.182" data-line="15" id="p11.182.15"></span>λιμαγχονίᾳ; καίτοι καὶ τοῦτ’ αὐτὸς αὐτὸς ἐδίδαξε, βούλομαι μᾶλλον
<span class="lb" data-page="11.182" data-line="16" id="p11.182.16"></span>ὑπομνῆσαι. καὶ γὰρ αὐτός μοι δοκεῖς αἰσθάνεσθαι περὶ τῆς
<span class="lb" data-page="11.182" data-line="17" id="p11.182.17"></span>ἀσιτίας ὡς οὐ κενωτικοῦ βοηθήματος. ἀποδείξας δὲ πρότερον 
<span class="pb" data-page="11.183" id="p11.183"></span>
<span class="lb" data-page="11.183" data-line="1" id="p11.183.1"></span>ὅ βούλομαι, τηνικαῦτα δὴ καὶ τῆς παρὰ σοῦ μαρτυρίας
<span class="lb" data-page="11.183" data-line="2" id="p11.183.2"></span>μνημονεύσω. ἡ ἀσιτία οὐ δήπου τῶν ὄντων τι πραγμάτων
<span class="lb" data-page="11.183" data-line="3" id="p11.183.3"></span>ἐστὶν, οὐ μᾶλλον ἢ τυφλότης ἢ κωφότης, ἀλλὰ πάντα τὰ
<span class="lb" data-page="11.183" data-line="4" id="p11.183.4"></span>τοιαῦτα στερήσεις τῶν ὑπαρχόντων εἰσί. αὐτὸ μὲν γὰρ τὸ
<span class="lb" data-page="11.183" data-line="5" id="p11.183.5"></span>προσενέγκασθαι σιτία τῶν ὄντων ἐστὶν, ὅθεν αὐτὴν καὶ τοὔργον
<span class="lb" data-page="11.183" data-line="6" id="p11.183.6"></span>εὑρήσεις ὑπάρχειν θρέψιν τοῦ σώματος. τὸ μὴ προσενέγκασθαι
<span class="lb" data-page="11.183" data-line="7" id="p11.183.7"></span>οὐ ταὐτὸν τῶν ὑπαρχόντων ἐστὶν, οὔτ’ ἔργον αὐτοῦ
<span class="lb" data-page="11.183" data-line="8" id="p11.183.8"></span>δεῖξαι δυνήσῃ, καθάπερ ἱδρώτων μὲν καὶ φλεβοτομίας καὶ
<span class="lb" data-page="11.183" data-line="9" id="p11.183.9"></span>κλυστῆρος κένωσιν, ἐδεσμάτων δὲ θρέψιν. μέση τοίνυν
<span class="lb" data-page="11.183" data-line="10" id="p11.183.10"></span>ἀμφοῖν ἐστὶν ἡ ἀσιτία τοῦ τε κενοῦν καὶ τοῦ τρέφειν.<span class="milestone ed2page" data-n="405" data-unit="ed2page" id="ed2page.405"></span>
<span class="lb" data-page="11.183" data-line="11" id="p11.183.11"></span>οὔτε γὰρ τρέφει οὔτε κενοῖ. πῶς οὖν, φησὶν, ἀπέθανον πολλοὶ
<span class="lb" data-page="11.183" data-line="12" id="p11.183.12"></span>κατ’ ἔνδειαν ἀπορίᾳ σιτίων; οὐ τῇ τῶν σιτίων ἀπορίᾳ, φήσομεν,
<span class="lb" data-page="11.183" data-line="13" id="p11.183.13"></span>ἐπεὶ οὕτω γ’ ἂν οὐδὲ τὰ φωλεύοντα ζῶα τροφῆς ἀποροῦντα
<span class="lb" data-page="11.183" data-line="14" id="p11.183.14"></span>διαρκεῖν ἐδύνατο. διαρκεῖ δέ γε, καὶ τοῦτ’ αὐτὸς ὁ
<span class="lb" data-page="11.183" data-line="15" id="p11.183.15"></span>Ἐρασίστρατος λέγει καὶ τὴν αἰτίαν προσθίτησιν. ἅπαν γὰρ,
<span class="lb" data-page="11.183" data-line="16" id="p11.183.16"></span>φησὶ, τὸ κατὰ τὴν ἐκτὸς ἐπιφάνειαν διαπνεῖσθαι πέφυκεν,
<span class="lb" data-page="11.183" data-line="17" id="p11.183.17"></span>ἀλλ’ ἢ πλέον ἢ ἧττον, ὡς ἂν καὶ μανότητος<span class="milestone ed1page" data-n="7" data-unit="ed1page" id="ed1page.7"></span> ἔχει. τοῦ δ’ 
<span class="pb" data-page="11.184" id="p11.184"></span>
<span class="lb" data-page="11.184" data-line="1" id="p11.184.1"></span>ἧττόν τε καὶ μᾶλλον γίνεσθαι μανὴν τὴν ἐπιφάνειαν ἄλλαι
<span class="lb" data-page="11.184" data-line="2" id="p11.184.2"></span>τέ τινες αἰτίαι καὶ οὐδεμιᾶς ἐλάττους αἱ κατὰ θερμασίαν
<span class="lb" data-page="11.184" data-line="3" id="p11.184.3"></span>καὶ ψύξιν καὶ ἡσυχίαν καὶ κίνησιν τροπαὶ τοῦ σώματος.
<span class="lb" data-page="11.184" data-line="4" id="p11.184.4"></span>θερμοῦ μὲν γὰρ ὄντος τοῦ περιέχοντος ἀέρος καὶ τοῦ
<span class="lb" data-page="11.184" data-line="5" id="p11.184.5"></span>ζώου γυμναζομένου πλεῖστον ἀποῤῥεῖν· ἐπὶ δέ γε τοῖς ἐναντίοις
<span class="lb" data-page="11.184" data-line="6" id="p11.184.6"></span>κρύει τοῦ περιέχοντος καὶ ἀκινησίᾳ τοῦ ζώου πυκνοῦσθαι
<span class="lb" data-page="11.184" data-line="7" id="p11.184.7"></span>μὲν τὴν ἐκτὸς ἐπιφάνειαν, ἀποῤῥεῖν δὲ ἢ μηδὲν ἢ
<span class="lb" data-page="11.184" data-line="8" id="p11.184.8"></span>παντάπασιν ὀλίγον. καὶ διὰ τοῦτο μὴ δεῖσθαι τροφῆς τὰ
<span class="lb" data-page="11.184" data-line="9" id="p11.184.9"></span>φωλεύοντα. ἅτε γὰρ ψυχρῶν μὲν καὶ ἀργῶν καὶ παχέων
<span class="lb" data-page="11.184" data-line="10" id="p11.184.10"></span>τῶν καθ’ ὅλον τὸ σῶμα διὰ τὴν ἡσυχίαν γιγνομένων,
<span class="lb" data-page="11.184" data-line="11" id="p11.184.11"></span>πυκνουμένης δὲ τῆς ἐκτὸς ἐπιφανείας ἐν τῷ χειμερινῷ κρύει,
<span class="lb" data-page="11.184" data-line="12" id="p11.184.12"></span>καθ’ ἣν ὥραν φωλεύει τὰ ζῶα, μηδὲν ἐκτὸς ἀποῤῥεῖν.
<span class="lb" data-page="11.184" data-line="13" id="p11.184.13"></span>οὐκοῦν οὐδὲ τοῦ πληρώσοντος τὸ κενούμενον δεῖσθαι.
<span class="lb" data-page="11.184" data-line="14" id="p11.184.14"></span>χρεία δ’ ἦν αὐτῇ τροφῆς καὶ διὰ τοῦτ’ ἐπ’ αὐτὴν ἔρχεται
<span class="lb" data-page="11.184" data-line="15" id="p11.184.15"></span>τὰ ζῶα τὴν ἐκ τῆς κενώσεως ἔνδειαν ἰώμενα. σαφὲς οὖν
<span class="lb" data-page="11.184" data-line="16" id="p11.184.16"></span>ὅτι τῆς μὲν ἐνδείας ἡ καθ’ ὅλην τὴν ἐπιφάνειαν κένωσις
<span class="lb" data-page="11.184" data-line="17" id="p11.184.17"></span>αἰτία καὶ χρεία σιτίων ὑπὲρ τοῦ τὸ κενούμενον ἀναπληρῶσαι. 
<span class="pb" data-page="11.185" id="p11.185"></span>
<span class="lb" data-page="11.185" data-line="1" id="p11.185.1"></span>τῆς οὖν αἰτίας ἀπολλυμένης δι’ ἣν ὅλως ἐδεῖτο
<span class="lb" data-page="11.185" data-line="2" id="p11.185.2"></span>τὰ ζῶα σιτίων, ἀνάγκη πᾶσα καὶ τὴν χρείαν συναπόλλυσθαι,
<span class="lb" data-page="11.185" data-line="3" id="p11.185.3"></span>καὶ διὰ τοῦτο οὐ δεῖται τὰ φωλεύοντα σιτίων, ὅτι
<span class="lb" data-page="11.185" data-line="4" id="p11.185.4"></span>μηδὲ προσθέσεως. σαφῶς οὖν ἐμάθομεν ὡς οὐχ ἡ ἀσιτία
<span class="lb" data-page="11.185" data-line="5" id="p11.185.5"></span>κενοῦν πέφυκεν, ἀλλ’ ἡ τοῦ δέρματος μανότης. εἰ δὲ
<span class="lb" data-page="11.185" data-line="6" id="p11.185.6"></span>τοῦτο πυκνώσαις ἡσυχίᾳ καὶ κρύει, τί τῆς λιμαγχονίας ἔτ’
<span class="lb" data-page="11.185" data-line="7" id="p11.185.7"></span>ὄφελος; καὶ μὴν ἀναγκαῖον ἄμφω φυλάξασθαι, καὶ τὰ γυμνάσια
<span class="lb" data-page="11.185" data-line="8" id="p11.185.8"></span>καὶ πᾶσαν ἀλέαν, ᾧ κίνδυνος αἷμα πτύσαι. τὰ μὲν
<span class="lb" data-page="11.185" data-line="9" id="p11.185.9"></span>γὰρ τῇ συντονίᾳ ῥηγνύναι πέφυκε τὰς φλέβας· αἱ θερμασίαι
<span class="lb" data-page="11.185" data-line="10" id="p11.185.10"></span>δὲ καθ’ ὃν λόγον καὶ τὰ λουτρά. μὴ θερμαίνων
<span class="lb" data-page="11.185" data-line="11" id="p11.185.11"></span>μὲν ἄρα κενώσεις τὸ σῶμα, θερμαίνων δὲ ἢ γυμνασίοις
<span class="lb" data-page="11.185" data-line="12" id="p11.185.12"></span>ἢ λουτροῖς μέγιστα βλάψεις τὴν πρὸς τὸ ῥήγνυσθαι τῶν
<span class="lb" data-page="11.185" data-line="13" id="p11.185.13"></span>φλεβῶν αὐτῶν ἐπιτηδειότητα. τί δὴ λοιπὸν ἔτι συμβουλεύσομεν
<span class="lb" data-page="11.185" data-line="14" id="p11.185.14"></span>τοῖς ὧδε κάμνουσιν; αἱ μὲν γὰρ ἀσιτίαι χωρὶς
<span class="lb" data-page="11.185" data-line="15" id="p11.185.15"></span>τοῦ γυμνάζεσθαι τὸν ἄνθρωπον ἢ ἄλλως ὁπωσοῦν θερμαίνεσθαι
<span class="lb" data-page="11.185" data-line="16" id="p11.185.16"></span>κενοῦν οὐ δύνανται. φλεβοτομίαν δὲ, ὡς ἐοίκαμεν,
<span class="lb" data-page="11.185" data-line="17" id="p11.185.17"></span>ἐσχάτως φεύγομεν, ὥσπερ, οἶμαι, καὶ τὰς ἰσχυρὰς
<span class="lb" data-page="11.185" data-line="18" id="p11.185.18"></span>καθάρσεις. θαυμαστή γε ἡ εὐπορία τῶν κενωτικῶν βοηθημάτων 
<span class="pb" data-page="11.186" id="p11.186"></span>
<span class="lb" data-page="11.186" data-line="1" id="p11.186.1"></span>εἰς ἀσιτίαν κατακλεισθέντων. εἰ μὲν μόνῃ χρησόμεθα,
<span class="lb" data-page="11.186" data-line="2" id="p11.186.2"></span>πλεῖον οὐδὲν ἕξομεν, οὐ γὰρ κενοῖ μόνη. σὺν ᾗ
<span class="lb" data-page="11.186" data-line="3" id="p11.186.3"></span>κενοῦν πέφυκε, μείζονας ταῦτα τὰς ἄλλας βλάβας τῆς ἐκ τοῦ
<span class="lb" data-page="11.186" data-line="4" id="p11.186.4"></span>κενοῦν ὠφελείας ἔχει. 
</p>
</section>
</section>
</article>
