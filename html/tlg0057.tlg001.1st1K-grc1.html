<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg001.1st1K-grc1.xml">Adhortatio ad artes addiscendas</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg001.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Leipzig</span> : <span class="biblScope">1</span>, <span class="biblScope">1</span>, <span class="biblScope">2</span>, <span class="biblScope">1-39</span>, <span class="date" rel="-">1821</span>
</span>. </span>
<a href="https://hdl.handle.net/2027/hvd.hxpp8j?urlappend=%3Bseq=274%3Bownerid=27021597764275760-278">HathiTrust</a>
</span>
</p>
</div>
</header>
<section id="s">
<span class="pb" data-page="1.1" id="p1.1"></span>
<section id="s1" title="Chapter 1">
<h1>ΓΑΛΗΝΟΥ ΠΑΡΑΦΡΑΣΤΟΥ
<br/>ΤΟΥ ΜΗΝΟΔΟΤΟΥ
<br/>ΠΡΟΤΡΕΠΤΙΚΟΣ ΛΟΓΟΣ ΕΠΙ ΤΑΣ
<br/>ΤΕΧΝΑΣ.
</h1>
<p>
<span class="lb" data-page="1.1" data-line="1" id="p1.1.1"></span>Εἰ μὲν μηδόλως λόγου μέτεστι τοῖς ἀλόγοις
<span class="lb" data-page="1.1" data-line="2" id="p1.1.2"></span>ὀνομαζομένοις ζώοις, ἄδηλόν ἐστι. ἴσως γὰρ εἰ καὶ μὴ
<span class="lb" data-page="1.1" data-line="3" id="p1.1.3"></span>τοῦ κατὰ τὴν φωνὴν, ὃν καὶ προφορικὸν ὀνομάζουσιν,
<span class="lb" data-page="1.1" data-line="4" id="p1.1.4"></span>ἀλλὰ τοῦ γε κατὰ τὴν ψυχὴν, ὃν ἐνδιάθετον καλοῦσι,
<span class="lb" data-page="1.1" data-line="5" id="p1.1.5"></span>μετέχει πάντα, τὰ μὲν μᾶλλον, τὰ δὲ ἦττον. Ὅτι μέντοι 
<span class="pb" data-page="1.2" id="p1.2"></span>
<span class="lb" data-page="1.2" data-line="1" id="p1.2.1"></span>πλεῖστον ὅσον αὐτῶν διενηνόχασιν οἱ ἄνθρωποι, πρόδηλον
<span class="lb" data-page="1.2" data-line="2" id="p1.2.2"></span>ἡμῖν ἐστιν, ὁρῶσι τό τε πλῆθος τῶν τεχνῶν, ὧν
<span class="lb" data-page="1.2" data-line="3" id="p1.2.3"></span>μεταχειρίζεται τὸ ζῶον τοῦτο, καὶ ὅτι μόνος ἄνθρωπος
<span class="lb" data-page="1.2" data-line="4" id="p1.2.4"></span>ἐπιστήμης ἐπιδεκτικὸς, ἣν ἂν ἐθελήσῃ, τέχνην μανθάνει.
<span class="lb" data-page="1.2" data-line="5" id="p1.2.5"></span>Τὰ μὲν γὰρ ἄλλα ζῷα σχεδὸν ἄτεχνα πάντ’ ἐστὶ
<span class="lb" data-page="1.2" data-line="6" id="p1.2.6"></span>πλὴν ὀλίγων δὴ τινῶν ἐν αὐτοῖς· ἀλλὰ καὶ ταῦτα φύσει
<span class="lb" data-page="1.2" data-line="7" id="p1.2.7"></span>μᾶλλον, ἢ προαιρέσει τεχνῶν εὐτύχηκεν. Ὁ δ’ ἄνθρωπος
<span class="lb" data-page="1.2" data-line="8" id="p1.2.8"></span>οὔτε τινός τῶν παρ’ ἐκείνοις ἀμελέτητος· ἀλλὰ καὶ
<span class="lb" data-page="1.2" data-line="9" id="p1.2.9"></span>τὴν ὑφαντικὴν ἐμιμήσατο τὰς ἀράχνας, καὶ πλάττει, καθάπερ
<span class="lb" data-page="1.2" data-line="10" id="p1.2.10"></span>αἱ μέλισσαι, καὶ τοῦ νεῖν οὐκ ἀνάσκητός ἐστι,
<span class="lb" data-page="1.2" data-line="11" id="p1.2.11"></span>καίτοι πεζὸς ὤν· ἀλλὰ καὶ τῶν θείων τεχνῶν οὐκ ἀπολείπεται,
<span class="lb" data-page="1.2" data-line="12" id="p1.2.12"></span>ζηλῶν μὲν Ἀσκληπιοῦ τέχνην ἰατρικὴν, ζηλῶν δ’
<span class="lb" data-page="1.2" data-line="13" id="p1.2.13"></span>Ἀπόλλωνος αὐτήν γε ταύτην, καὶ τὰς ἄλλας ἁπάσας, ἃς
<span class="lb" data-page="1.2" data-line="14" id="p1.2.14"></span>ἔχει, τοξικὴν, μουσικὴν, μαντικήν· ἔτι τε τῶν Μουσῶν τὴν
<span class="lb" data-page="1.2" data-line="15" id="p1.2.15"></span>ἑκάστης ἰδίαν. Οὐδὲ γὰρ γεωμετρίας, οὐδ’ ἀστρονομίας
<span class="lb" data-page="1.2" data-line="16" id="p1.2.16"></span>ἀφίσταται, ἀλλὰ καὶ τὰ τῆς γῆς νέρθεν, καὶ τὰ ὕπερθε
<span class="lb" data-page="1.2" data-line="17" id="p1.2.17"></span>τοῦ οὐρανοῦ, κατὰ Πίνδαρον, ἐπισκοπεῖ. ἐξεπορίσατο δὲ 
<span class="pb" data-page="1.3" id="p1.3"></span>
<span class="lb" data-page="1.3" data-line="1" id="p1.3.1"></span>ὑπὸ φιλοπονίας καὶ τὸ μέγιστον τῶν θείων ἀγαθῶν, φιλοσοφίαν.
<span class="lb" data-page="1.3" data-line="2" id="p1.3.2"></span>Δαὶ ταῦτα τοίνυν, κᾂν λόγου μέτεστι τοῖς ἄλλοις
<span class="lb" data-page="1.3" data-line="3" id="p1.3.3"></span>ζώοις, κατ’ ἐξοχὴν αὐτῶν καὶ ὁ ἄνθρωπος μόνος ὀνομάζεται
<span class="lb" data-page="1.3" data-line="4" id="p1.3.4"></span>λογικός. 
</p>
</section>
<section id="s2" title="Chapter 2">
<p>
<span class="lb" data-page="1.3" data-line="5" id="p1.3.5"></span>
<span class="milestone ed2page" data-n="4" data-unit="ed2page" id="ed2page.4"></span>Πῶς οὖν οὐκ αἰσχρὸν, ᾧ μόνῳ τῶν ἐν
<span class="lb" data-page="1.3" data-line="6" id="p1.3.6"></span>ἡμῖν κοινωνοῦμεν θεοῖς, τούτου μὲν ἀμελεῖν, ἐσπευκέναι δὲ
<span class="lb" data-page="1.3" data-line="7" id="p1.3.7"></span>περί τι τῶν ἄλλων, τέχνης μὲν ἀναλήψεως καταφρονοῦντα,
<span class="lb" data-page="1.3" data-line="8" id="p1.3.8"></span>τύχῃ δ’ ἑαυτὸν ἐπιτρέποντα; ἧς τὴν μοχθηρίαν ἐμφανίσαι
<span class="lb" data-page="1.3" data-line="9" id="p1.3.9"></span>βουληθέντες οἱ παλαιοὶ, γράφοντες καὶ πλάττοντες αὐτὴν,
<span class="lb" data-page="1.3" data-line="10" id="p1.3.10"></span>οὐ μόνον ἐν εἴδει γυναικὸς ἠρκέσθησαν· (καίτοι τοῦθ’ ἱκανὸν
<span class="lb" data-page="1.3" data-line="11" id="p1.3.11"></span>ἦν ἀνοίας σύμβολον) ἀλλὰ καὶ πηδάλιον ἔδοσαν ἐν χεροῖν
<span class="lb" data-page="1.3" data-line="12" id="p1.3.12"></span>ἔχειν αὐτῇ, καὶ τοῖν ποδοῖν ὑπέθεσαν βάσιν σφαιρικὴν,
<span class="lb" data-page="1.3" data-line="13" id="p1.3.13"></span>ἐστέρησαν δὲ καὶ τοῖν ὀφθαλμοῖν· ἐνδεικνύμενοι διὰ τούτων
<span class="lb" data-page="1.3" data-line="14" id="p1.3.14"></span>ἁπάντων τὸ τῆς τύχης ἄστατον. Ὥσπερ οὖν ἐν νηῒ
<span class="lb" data-page="1.3" data-line="15" id="p1.3.15"></span>χειμαζομένῃ σφοδρῶς, ὡς ἐπικλύζεσθαί τε τοῖς κύμασι, καὶ
<span class="lb" data-page="1.3" data-line="16" id="p1.3.16"></span>κινδυνεύειν βυθισθῆναι, μοχθηρῶς ἄν τις πράξειεν, ἐπιτρέψας
<span class="lb" data-page="1.3" data-line="17" id="p1.3.17"></span>τὰ πηδάλια κυβερνήτῃ τυφλῷ· κατὰ τὸν αὐτὸν, οἶμαι,
<span class="lb" data-page="1.3" data-line="18" id="p1.3.18"></span>τρόπον κᾀν τῷ βίῳ, μειζόνων ναυαγίων περὶ πολλοὺς 
<span class="pb" data-page="1.4" id="p1.4"></span>
<span class="lb" data-page="1.4" data-line="1" id="p1.4.1"></span>οἴκους γιγνομένων, ἢ περὶ τὰ σκάφη κατὰ θάλατταν, οὐκ
<span class="lb" data-page="1.4" data-line="2" id="p1.4.2"></span>ὀρθῶς γιγνώσκοντος ἐστὶν, ἐπιτρέπειν ἑαυτὸν ἐν τοιαύταις
<span class="lb" data-page="1.4" data-line="3" id="p1.4.3"></span>περιστάσεσι πραγμάτων τυφλῇ δαίμονι, μήδ’ αὐτῇ βεβαίως
<span class="lb" data-page="1.4" data-line="4" id="p1.4.4"></span>ἐστηριγμένῃ. Ἔμπληκτός τε γάρ ἐστι καὶ ἄνους εἰς τοσοῦτον,
<span class="lb" data-page="1.4" data-line="5" id="p1.4.5"></span>ὡς πολλάκις τοὺς ἀξιολόγους ἄνδρας παρερχομένη, πλουτίζειν
<span class="lb" data-page="1.4" data-line="6" id="p1.4.6"></span>τοὺς ἀναξίους· οὐδὲ τούτους βεβαίως, ἀλλ’ ὅσον
<span class="lb" data-page="1.4" data-line="7" id="p1.4.7"></span>πάλιν αὐτῶν ἀφαιρεῖσθαι τὰ δοθέντα. Ταύτῃ τῇ δαίμονι
<span class="lb" data-page="1.4" data-line="8" id="p1.4.8"></span>πλῆθος ἀνδρῶν ἀμαθῶν οὐκ ὀλίγον ἕπεται, μηδέποτ’ ἐν τῷ
<span class="lb" data-page="1.4" data-line="9" id="p1.4.9"></span>αὐτῷ μενούσῃ διὰ τὸ τῆς βάσεως εὐμετακύλιστον, ἥτις αὐτὴν
<span class="lb" data-page="1.4" data-line="10" id="p1.4.10"></span>ἄγει καὶ φέρει καὶ κατὰ κρημνῶν ἐνίοτε καὶ θαλάττης.
<span class="lb" data-page="1.4" data-line="11" id="p1.4.11"></span>Ἔνθα συναπόλλυνται μὲν ἀλλήλοις, ἑπόμενοι πάντες αὐτῇ·
<span class="lb" data-page="1.4" data-line="12" id="p1.4.12"></span>μόνη δ’ ἀβλαβὴς ἐκείνη διεξέρχεται, καταγελῶσα τῶν ὀλοφυρομένων
<span class="lb" data-page="1.4" data-line="13" id="p1.4.13"></span>καὶ καλούντων αὐτὴν, ὅτ’ οὐδὲν ὄφελος. Τὰ
<span class="lb" data-page="1.4" data-line="14" id="p1.4.14"></span>μὲν δὴ τῆς τύχης ἔργα τοιαῦτα. 
</p>
</section>
<section id="s3" title="Chapter 3">
<p>
<span class="lb" data-page="1.4" data-line="15" id="p1.4.15"></span>Τὸν δ’ Ἑρμῆν, ἅτε λόγου μὲν ὄντα δεσπότην,
<span class="lb" data-page="1.4" data-line="16" id="p1.4.16"></span>ἐργάτην δὲ τέχνης ἁπάσης, θέασαι πάλιν, ὅπως ἐξ 
<span class="pb" data-page="1.5" id="p1.5"></span>
<span class="lb" data-page="1.5" data-line="1" id="p1.5.1"></span>ὑπεναντίου τῇ τύχῃ κεκοσμήκασι πάλιν οἱ γράφοντές τε καὶ
<span class="lb" data-page="1.5" data-line="2" id="p1.5.2"></span>πλάττοντες. Νεανίσκος ἐστὶν ὡραῖος, οὐκ ἐπίκτητον, οὐδὲ
<span class="lb" data-page="1.5" data-line="3" id="p1.5.3"></span>κομμωτικὸν ἔχων κάλλος, ἀλλ’ εὐθὺς ὥστε συνεμφαίνεσθαι
<span class="lb" data-page="1.5" data-line="4" id="p1.5.4"></span>τὴν τῆς ψυχῆς ἀρετὴν δι’ αὐτοῦ. ἔστι δὲ φαιδρὸς μὲν τὰς
<span class="lb" data-page="1.5" data-line="5" id="p1.5.5"></span>ὄψεις, δέδορκε δὲ δριμὺ, καὶ ἡ βάσις τὸ πάντων σχημάτων
<span class="lb" data-page="1.5" data-line="6" id="p1.5.6"></span>ἑδραιότατόν τε καὶ ἀμεταπτωτότατον ἔχει, τὸν κύβον. ἔσθ’
<span class="lb" data-page="1.5" data-line="7" id="p1.5.7"></span>ὅτε δὲ καὶ αὐτὸν τὸν θεὸν τούτῳ τῷ σχήματι κοσμοῦσιν.
<span class="lb" data-page="1.5" data-line="8" id="p1.5.8"></span>Ἴδοις δ’ ἂν τοὺς θιασώτας αὐτοῦ φαιδροὺς μὲν ὁμοίως τῷ
<span class="lb" data-page="1.5" data-line="9" id="p1.5.9"></span>καθηγουμένῳ θεῷ, μεμφομένους δ’ οὐδέποτε αὐτὸν, ὥσπερ
<span class="lb" data-page="1.5" data-line="10" id="p1.5.10"></span>οἱ τὴν τύχην, οὐδ’ ἀπολειπομένους πότ’, οὐδὲ χωριζομένους·
<span class="lb" data-page="1.5" data-line="11" id="p1.5.11"></span>ἀλλ’ ἑπομένους τε καὶ διὰ παντὸς ἀπολαύοντας τῆς προνοίας
<span class="lb" data-page="1.5" data-line="12" id="p1.5.12"></span>αὐτοῦ. 
</p>
</section>
<section id="s4" title="Chapter 4">
<p>
<span class="lb" data-page="1.5" data-line="13" id="p1.5.13"></span>Τοὺς δέ γε τῆς τύχης συνεπομένους ἅπαντας
<span class="lb" data-page="1.5" data-line="14" id="p1.5.14"></span>μὲν ἀργοὺς θεάσῃ καὶ τεχνῶν ἀμαθεῖς· ὀχουμένους δ’ ἐπ’
<span class="lb" data-page="1.5" data-line="15" id="p1.5.15"></span>ἐλπίδων ἀεὶ, καὶ θεούσῃ τῇ δαίμονι συνθέοντας· ἐνίους
<span class="lb" data-page="1.5" data-line="16" id="p1.5.16"></span>μὲν ἐγγὺς, ἐνίους δὲ <span class="milestone ed2page" data-n="5" data-unit="ed2page" id="ed2page.5"></span>ποῤῥωτέρω, τινὰς δὲ καὶ τῆς χειρὸς
<span class="lb" data-page="1.5" data-line="17" id="p1.5.17"></span>αὐτῆς ἐξημμένους. Ἐν τούτοις ἅπασι καὶ τὸν Κροῖσον ﻿
<span class="pb" data-page="1.6" id="p1.6"></span>
<span class="lb" data-page="1.6" data-line="1" id="p1.6.1"></span>ἐκεῖνον τὸν Λυδὸν ὄψει, καὶ τὸν Πολυκράτην τὸν Σάμιον,
<span class="lb" data-page="1.6" data-line="2" id="p1.6.2"></span>καὶ ἴσως θαυμάσεις, τῷ μὲν τὸν Πακτωλὸν ἰδὼν ῥέοντα
<span class="lb" data-page="1.6" data-line="3" id="p1.6.3"></span>χρυσὸν, τῷ δὲ καὶ τοὺς θαλαττίους ὑπηρετοῦντας ἰχθῦς.
<span class="lb" data-page="1.6" data-line="4" id="p1.6.4"></span>Μετὰ τούτων δὲ καὶ Κῦρον θεάσῃ, καὶ Πρίαμον καὶ Διονύσιον.
<span class="lb" data-page="1.6" data-line="5" id="p1.6.5"></span>Ἀλλὰ καὶ τούτων ὀλίγον ὕστερον ὄψει Πολυκράτην
<span class="lb" data-page="1.6" data-line="6" id="p1.6.6"></span>μὲν ἀνεσταυρωμένον, ὑπὸ Κύρῳ δὲ Κροῖσον, αὐτὸν δὲ τὸν
<span class="lb" data-page="1.6" data-line="7" id="p1.6.7"></span>Κῦρον ὑπ’ ἄλλοις. Ὄψει δὲ καὶ Πρίαμον καθειργμένον καὶ
<span class="lb" data-page="1.6" data-line="8" id="p1.6.8"></span>Διονύσιον ἐν Κορίνθῳ. Εἰ δὲ καὶ τοὺς ἄλλους ἐπισκέψαιο
<span class="lb" data-page="1.6" data-line="9" id="p1.6.9"></span>τοὺς ἀπωτέρω μὲν αὐτὴν θέουσαν διώκοντας, οὐ μὴν τυχόντας
<span class="lb" data-page="1.6" data-line="10" id="p1.6.10"></span>γε, μισήσεις ὅλως τὸν χορόν. εἰσὶ γὰρ ἐνταῦθα καὶ
<span class="lb" data-page="1.6" data-line="11" id="p1.6.11"></span>δημαγωγοὶ πολλοὶ, καὶ ἑταῖραι καὶ πόρνοι καὶ προδόται
<span class="lb" data-page="1.6" data-line="12" id="p1.6.12"></span>φίλων· εἰσὶ δὲ καὶ φονεῖς καὶ τυμβωρύχοι, καὶ ἅρπαγες·
<span class="lb" data-page="1.6" data-line="13" id="p1.6.13"></span>πολλοὶ δὲ μηδὲ τῶν θεῶν αὐτῶν πεφεισμένοι, ἀλλὰ καὶ
<span class="lb" data-page="1.6" data-line="14" id="p1.6.14"></span>τούτων ἱερὰ συλήσαντες. 
</p>
</section>
<section id="s5" title="Chapter 5">
<p>
<span class="lb" data-page="1.6" data-line="15" id="p1.6.15"></span>Ὁ δὲ ἕτερος τῶν χορῶν, πάντες μὲν κόσμιοι
<span class="lb" data-page="1.6" data-line="16" id="p1.6.16"></span>καὶ τεχνῶν ἐργάται. οὐ θέουσι δὲ, οὐδὲ βοῶσιν, οὐδ’ ἀλλήλοις 
<span class="pb" data-page="1.7" id="p1.7"></span>
<span class="lb" data-page="1.7" data-line="1" id="p1.7.1"></span>μάχονται· ἀλλ’ ἐν μέσοις μὲν αὐτοῖς ὁ θεὸς, ἀμφ’
<span class="lb" data-page="1.7" data-line="2" id="p1.7.2"></span>αὐτὸν δὲ ἅπαντες ἐν τάξει κεκόσμηνται, χώραν ἕκαστος,
<span class="lb" data-page="1.7" data-line="3" id="p1.7.3"></span>ἣν ἐκεῖνος ἔδωκεν, οὐκ ἀπολιπόντες. Οἱ μὲν ἔγγιστα τῷ
<span class="lb" data-page="1.7" data-line="4" id="p1.7.4"></span>θεῷ, καὶ περὶ αὐτὸν ἐν κύκλῳ κεκοσμημένοι, γεωμέτραι καὶ
<span class="lb" data-page="1.7" data-line="5" id="p1.7.5"></span>ἀριθμητικοὶ καὶ φιλόσοφοί τε καὶ ἰατροὶ καὶ ἀστρονόμοι καὶ
<span class="lb" data-page="1.7" data-line="6" id="p1.7.6"></span>γραμματικοί. Τούτων δ’ ἐφεξῆς ὁ δεύτερος, ζωγράφοι,
<span class="lb" data-page="1.7" data-line="7" id="p1.7.7"></span>πλάσται, γραμματισταὶ, τέκτονές τε καὶ ἀρχιτέκτονες, καὶ
<span class="lb" data-page="1.7" data-line="8" id="p1.7.8"></span>λιθογλύφοι, καὶ μετ’ αὐτοὺς δὲ ἡ τρίτη τάξις, αἱ λοιπαὶ
<span class="lb" data-page="1.7" data-line="9" id="p1.7.9"></span>τέχναι πᾶσαι, κατὰ μέρη μὲν οὕτω κεκόσμηται· πάντες δὲ
<span class="lb" data-page="1.7" data-line="10" id="p1.7.10"></span>πρὸς τὸν θεὸν ἀποβλέπουσι, κοινῷ τῷ παρ’ αὐτοῦ προστάγματι
<span class="lb" data-page="1.7" data-line="11" id="p1.7.11"></span>πειθόμενοι. Θεάση δὲ κᾀνταῦθα πολλοὺς μετ’ αὐτοῦ
<span class="lb" data-page="1.7" data-line="12" id="p1.7.12"></span>τοῦ θεοῦ, τετάρτην δέ τινα τάξιν ἀπὸ τῶν ἄλλων ἔκκριτον,
<span class="lb" data-page="1.7" data-line="13" id="p1.7.13"></span>οὐχ οἷοί τινες ἦσαν οἱ μετὰ τῆς τύχης. οὐ γὰρ
<span class="lb" data-page="1.7" data-line="14" id="p1.7.14"></span>ἀξιώμασι πολιτικοῖς, οὐδὲ γένους ὑπεροχαῖς, οὐδὲ πλούτῳ
<span class="lb" data-page="1.7" data-line="15" id="p1.7.15"></span>
<span class="milestone ed1page" data-n="2" data-unit="ed1page" id="ed1page.2"></span>τοὺς ἀρίστους ὁ θεὸς οὗτος εἴθισται κρίνειν· ἀλλὰ
<span class="lb" data-page="1.7" data-line="16" id="p1.7.16"></span>τοὺς καλῶς μὲν βιοῦντας, ἐν δὲ ταῖς ἑαυτῶν τέχναις πρωτεύοντας,
<span class="lb" data-page="1.7" data-line="17" id="p1.7.17"></span>ἑπομένους δὲ τοῖς προστάγμασιν αὐτοῦ καὶ νομίμως
<span class="lb" data-page="1.7" data-line="18" id="p1.7.18"></span>τὰς τέχνας ἐργαζομένους τιμᾷ τε καὶ πρὸ τῶν ἄλλων 
<span class="pb" data-page="1.8" id="p1.8"></span>
<span class="lb" data-page="1.8" data-line="1" id="p1.8.1"></span>ἄγει, περὶ αὑτὸν ἔχων ἀεί. Τοῦτον, οἶμαι, τὸν χορὸν
<span class="lb" data-page="1.8" data-line="2" id="p1.8.2"></span>νοήσας, ὁποῖός ἐστιν, οὐ μόνον ζηλώσεις, ἀλλὰ καὶ προσκυνήσεις.
<span class="lb" data-page="1.8" data-line="3" id="p1.8.3"></span>Σωκράτης ἐστὶν ἐν αὐτῷ καὶ Ὅμηρος, καὶ Ἱπποκράτης
<span class="lb" data-page="1.8" data-line="4" id="p1.8.4"></span>καὶ Πλάτων, καὶ οἱ τούτων ἐρασταὶ, οὓς ἴσα καὶ
<span class="lb" data-page="1.8" data-line="5" id="p1.8.5"></span>τοῖς θεοῖς σέβομεν, οἶον ὕπαρχοί τινες καὶ ὑπηρέται τοῦ
<span class="lb" data-page="1.8" data-line="6" id="p1.8.6"></span>θεοῦ. Τῶν δ’ ἄλλων ἁπάντων οὐκ ἔστιν ὅστις ἠμελήθη
<span class="lb" data-page="1.8" data-line="7" id="p1.8.7"></span>ποτὲ πρὸς αὐτοῦ. οὐ μόνον γὰρ τῶν παρόντων πεφρόντικεν,
<span class="lb" data-page="1.8" data-line="8" id="p1.8.8"></span>ἀλλὰ καὶ πλέουσι σύμπλους ἐστὶ καὶ ναυαγούντων οὐκ
<span class="lb" data-page="1.8" data-line="9" id="p1.8.9"></span>ἀπολείπεται. Ἀρίστιππος γοῦν ἐπειδή ποτε πλέων, τοῦ σκάφους
<span class="lb" data-page="1.8" data-line="10" id="p1.8.10"></span>ἀπολομένου, ἐπὶ τὰς Συρακουσίων ἠϊόνας ἐξεβράσθη,
<span class="lb" data-page="1.8" data-line="11" id="p1.8.11"></span>πρῶτον μὲν ἐθάῤῥησε θεασάμενος ἐπὶ τῆς ψάμμου διάγραμμα
<span class="lb" data-page="1.8" data-line="12" id="p1.8.12"></span>γεωμετρικόν· ἐλογίσατο γὰρ εἰς Ἕλληνάς τε καὶ σοφοὺς ἄνδρας,
<span class="lb" data-page="1.8" data-line="13" id="p1.8.13"></span>οὐκ εἰς βαρβάρους ἥκειν. Ἔπειτα παραγενόμενος εἰς
<span class="lb" data-page="1.8" data-line="14" id="p1.8.14"></span>τὸ Συρακουσίων γυμνάσιον καὶ ταυτὶ τὰ ἔπη φθεγξάμενος,
</p>
<div class="lg">
<div class="l">
<span class="lb" data-page="1.8" data-line="15" id="p1.8.15"></span>
<span class="milestone ed2page" data-n="6" data-unit="ed2page" id="ed2page.6"></span>Τίς τὸν πλανήτην Οἰδίπουν καθ’ ἡμέραν</div>
<div class="l">
<span class="lb" data-page="1.8" data-line="16" id="p1.8.16"></span>Τὴν νῦν σπανιστοῖς δέξεται δωρήμασι;</div>
</div>
<p>
<span class="lb" data-page="1.8" data-line="17" id="p1.8.17"></span>προσιόντας τέ τινας ἔσχεν αὐτῷ καὶ γνωρίζοντας ὅστις εἵη, 
<span class="pb" data-page="1.9" id="p1.9"></span>
<span class="lb" data-page="1.9" data-line="1" id="p1.9.1"></span>καὶ πάντων, ὧν ἐδεῖτο, μεταδιδόντας εὐθέως. Ὡς δ’ εἰς
<span class="lb" data-page="1.9" data-line="2" id="p1.9.2"></span>Κυρήνην, αὐτοῦ τὴν πατρίδα, μέλλοντές τινες πλεῖν ἐπυνθάνοντο,
<span class="lb" data-page="1.9" data-line="3" id="p1.9.3"></span>μή τι τοῖς οἰκείοις ἐπιστέλλει, κελεύειν αὐτοῖς
<span class="lb" data-page="1.9" data-line="4" id="p1.9.4"></span>ἔφη ταῦτα κτᾶσθαι τὰ κτήματα, ἃ καὶ ναυαγήσαντι
<span class="lb" data-page="1.9" data-line="5" id="p1.9.5"></span>συνεκκολυμβήσει. 
</p>
</section>
<section id="s6" title="Chapter 6">
<p>
<span class="lb" data-page="1.9" data-line="6" id="p1.9.6"></span>Πολλοὶ δὲ τῶν κακοδαιμόνων καὶ πάντα πρὸς
<span class="lb" data-page="1.9" data-line="7" id="p1.9.7"></span>τὸν πλοῦτον ἀποβλεπόντων, ἐν τοιαύταις πραγμάτων περιστάσεσι
<span class="lb" data-page="1.9" data-line="8" id="p1.9.8"></span>γενόμενοι, χρυσὸν ἢ ἄργυρον ἐξαψάμενοί τε καὶ περιθέμενοι
<span class="lb" data-page="1.9" data-line="9" id="p1.9.9"></span>τῷ σώματι, προσαπώλεσαν αὐτοῖς καὶ τὴν ψυχὴν,
<span class="lb" data-page="1.9" data-line="10" id="p1.9.10"></span>οὐδὲ τοῦτο δυνάμενοι συνιδεῖν, ὅτι καὶ τῶν ἀλόγων ζώων
<span class="lb" data-page="1.9" data-line="11" id="p1.9.11"></span>αὐτοὶ πρῶτοι τὰ ταῖς τέχναις κεκοσμημένα μᾶλλον ἀσπάζονται.
<span class="lb" data-page="1.9" data-line="12" id="p1.9.12"></span>Καὶ γὰρ τοὺς πολεμικοὺς ἵππους καὶ τοὺς θηρατικοὺς
<span class="lb" data-page="1.9" data-line="13" id="p1.9.13"></span>κύνας πρὸ τῶν ἄλλων τιμῶσι, καὶ τοὺς μὲν οἰκέτας ἐκδιδάσκονται
<span class="lb" data-page="1.9" data-line="14" id="p1.9.14"></span>τέχνας, πάμπολυ πολλάκις εἰς αὐτοὺς ἀργύριον
<span class="lb" data-page="1.9" data-line="15" id="p1.9.15"></span>ἀναλίσκοντες· ἑαυτῶν δ’ ἀμελοῦσι. Καίτοι οὐκ αἰσχρὸν τὸν
<span class="lb" data-page="1.9" data-line="16" id="p1.9.16"></span>οἰκέτην μὲν ἐνίοτε δραχμῶν εἶναι μυρίων ἄξιον, αὐτὸν δὲ
<span class="lb" data-page="1.9" data-line="17" id="p1.9.17"></span>τὸν δεσπότην αὐτοῦ μηδὲ μιᾶς; καὶ τί λέγω μιᾶς; οὐδ’ ἂν 
<span class="pb" data-page="1.10" id="p1.10"></span>
<span class="lb" data-page="1.10" data-line="1" id="p1.10.1"></span>προῖκά τις τὸν τοιοῦτον λάβοι. Μή ποτε αὑτοὺς μόνους
<span class="lb" data-page="1.10" data-line="2" id="p1.10.2"></span>ἠτιμήκασιν ἐκ πάντων μηδεμίαν ἐκμαθόντες τέχνην; Ὅταν
<span class="lb" data-page="1.10" data-line="3" id="p1.10.3"></span>γὰρ καὶ τὰ ἄλογα τῶν ζώων ἐν τεχνικοῖς ἐπιτηδεύμασι παιδεύωσι,
<span class="lb" data-page="1.10" data-line="4" id="p1.10.4"></span>καὶ οἰκέτην ἀργὸν καὶ ἄτεχνον οὐδενὸς ἄξιον εἶναι
<span class="lb" data-page="1.10" data-line="5" id="p1.10.5"></span>νομίζωσιν· ἐπιμελῶνται δὲ καὶ τῶν χωρίων, καὶ τῶν ἄλλων
<span class="lb" data-page="1.10" data-line="6" id="p1.10.6"></span>κτημάτων, ὅπως ἕκαστον εἰς δύναμιν ὅτι βέλτιστον ᾖ· μόνων
<span class="lb" data-page="1.10" data-line="7" id="p1.10.7"></span>δ’ ἑαυτῶν ἀμελῶσι, μηδ’ εἰ ψυχὴν ἔχουσι γιγνώσκοντες,
<span class="lb" data-page="1.10" data-line="8" id="p1.10.8"></span>εὔδηλον, ὅτι τοῖς ἀποβλήτοις τῶν οἰκετῶν ἐοίκασιν.
<span class="lb" data-page="1.10" data-line="9" id="p1.10.9"></span>ὥστε τὶς ἐπιστὰς ἀνδρὶ τοιούτῳ προσηκόντως ἂν εἴποι πρὸς
<span class="lb" data-page="1.10" data-line="10" id="p1.10.10"></span>αὐτόν· ὦ ἄνθρωπε, οἰκία μὲν σοὶ εὖ ἔχει, καὶ τὰ ἀνδράποδα
<span class="lb" data-page="1.10" data-line="11" id="p1.10.11"></span>πάντα, καὶ ἵπποι δὴ καὶ κύνες, καὶ χωρία, καὶ ὅσα
<span class="lb" data-page="1.10" data-line="12" id="p1.10.12"></span>κέκτησαι διάκειται καλῶς· αὐτὸν δὲ σὲ οὐκ ἀγαθὴ κομιδὴ
<span class="lb" data-page="1.10" data-line="13" id="p1.10.13"></span>ἔχει. Καλῶς οὖν καὶ ὁ Δημοσθένης, καὶ ὁ Διογένης, ὁ
<span class="lb" data-page="1.10" data-line="14" id="p1.10.14"></span>μὲν, χρυσᾶ πρόβατα καλῶν τοὺς πλουσίους καὶ ἀπαιδεύτους·
<span class="lb" data-page="1.10" data-line="15" id="p1.10.15"></span>ὁ δὲ, ταῖς ἐπὶ τῶν κρημνῶν συκαῖς ἀπεικάζων αὐτούς.
<span class="lb" data-page="1.10" data-line="16" id="p1.10.16"></span>ἐκείνων τε γὰρ τὸν καρπὸν οὐκ ἀνθρώπους, ἀλλὰ κόρακας
<span class="lb" data-page="1.10" data-line="17" id="p1.10.17"></span>ἢ κολοιοὺς ἐσθίειν, τούτων τε τὰ χρήματα μηδὲν ὄφελος ﻿
<span class="pb" data-page="1.11" id="p1.11"></span>
<span class="lb" data-page="1.11" data-line="1" id="p1.11.1"></span>εἶναι τοῖς ἀστείοις, δαπανᾶσθαι δ’ ὑπὸ τῶν κολάκων, οἵτινες,
<span class="lb" data-page="1.11" data-line="2" id="p1.11.2"></span>ἐὰν οὕτως τύχῃ, πάντων αὐτοῖς ἀναλωθέντων, ἀπαντῶντες
<span class="lb" data-page="1.11" data-line="3" id="p1.11.3"></span>παρέρχονται, μὴ γνωρίζειν προσποιούμενοι. Ὅθεν
<span class="lb" data-page="1.11" data-line="4" id="p1.11.4"></span>οὐδ’ ὁ ταῖς κρήναις τοὺς τοιούτους εἰκάσας ἄμουσός τις
<span class="lb" data-page="1.11" data-line="5" id="p1.11.5"></span>ἦν. καὶ γάρ τοι καὶ οἱ ἀπὸ τῶν κρηνῶν ὑδρευόμενοι πρόσθεν,
<span class="lb" data-page="1.11" data-line="6" id="p1.11.6"></span>ἐπειδὰν μηκέτ’ ἔχωσιν ὕδωρ, ἀνασυράμενοι προσουροῦσι.
<span class="lb" data-page="1.11" data-line="7" id="p1.11.7"></span>καὶ ἔστιν εὔλογον, τοὺς διὰ μηδὲν ἀλλ’ ἢ τὰ χρήματα
<span class="lb" data-page="1.11" data-line="8" id="p1.11.8"></span>περιβλέπτους, ἅμα τῷ στερηθῆναι τούτων, εὐθὺς καὶ
<span class="lb" data-page="1.11" data-line="9" id="p1.11.9"></span>τῶν ἄλλων, ἃ διὰ ταῦτ’ εἶχον, ἐστερῆσθαι. Τί γὰρ ἂν καὶ
<span class="lb" data-page="1.11" data-line="10" id="p1.11.10"></span>πάθοιεν, ἴδιον μὲν οὐδὲν ἀγαθὸν κεκτημένοι, ἀεὶ δ’ ἐπ’
<span class="lb" data-page="1.11" data-line="11" id="p1.11.11"></span>ἀλλοτρίοις καὶ τοῖς παρὰ τῆς τύχης ἐπαιρόμενοι; 
</p>
</section>
<section id="s7" title="Chapter 7">
<p>
<span class="lb" data-page="1.11" data-line="12" id="p1.11.12"></span>
<span class="milestone ed2page" data-n="7" data-unit="ed2page" id="ed2page.7"></span>Τοιοῦτοι δέ τινές εἰσι καὶ οἱ τὴν εὐγένειαν
<span class="lb" data-page="1.11" data-line="13" id="p1.11.13"></span>προβαλλόμενοι καὶ φρονοῦντες ἐπ’ αὐτῇ μέγα. Καὶ
<span class="lb" data-page="1.11" data-line="14" id="p1.11.14"></span>γὰρ καὶ οὗτοι σπάνιοι τῶν ἰδίων ἀγαθῶν ἐπὶ τὸ γένος
<span class="lb" data-page="1.11" data-line="15" id="p1.11.15"></span>ἥκουσιν· οὐδὲ τοσοῦτον γιγνώσκοντες, ὅτι ἄρα ἡ εὐγένεια
<span class="lb" data-page="1.11" data-line="16" id="p1.11.16"></span>αὕτη, ἐφ’ ᾗ σεμνύνονται, τοῖς κατὰ πόλιν νομίσμασιν 
<span class="pb" data-page="1.12" id="p1.12"></span>
<span class="lb" data-page="1.12" data-line="1" id="p1.12.1"></span>ἔοικεν, ἃ παρὰ τοῖς θεμένοις ἰσχύοντα, παρ’ ἄλλοις ἐστὶ
<span class="lb" data-page="1.12" data-line="2" id="p1.12.2"></span>κίβδηλα.
</p>
<div class="lg">
<div class="l">
<span class="lb" data-page="1.12" data-line="3" id="p1.12.3"></span>Οὐδ’ εὐγένειά σ’ ᾖρεν εἰς ὕψος μέγα;</div>
<div class="l">
<span class="lb" data-page="1.12" data-line="4" id="p1.12.4"></span>Κακὸν τὸ μὴ ἔχειν, τὸ γένος οὐκ ἔβοσκέ με.</div>
</div>
<p>
<span class="lb" data-page="1.12" data-line="5" id="p1.12.5"></span>καλὸς οὖν, ᾗ φησιν ὁ Πλάτων, θησαυρὸς αἱ τῶν πατέρων
<span class="lb" data-page="1.12" data-line="6" id="p1.12.6"></span>ἀρεταὶ, κάλλιον δ’ ἀντιθεῖναι δύνασθαι τὸν τοῦ Σθενέλου
<span class="lb" data-page="1.12" data-line="7" id="p1.12.7"></span>λόγον·
</p>
<div class="l">
<span class="lb" data-page="1.12" data-line="8" id="p1.12.8"></span>Ἡμεῖς τῶν πατέρων μέγ’ ἀμείνονες εὐχόμεθ’ εἶναι.</div>
<p>
<span class="lb" data-page="1.12" data-line="9" id="p1.12.9"></span>Ταύτην γὰρ μόνην ἔχοιμεν ἂν, εἰ δή τις ἐστὶν εὐγενείας
<span class="lb" data-page="1.12" data-line="10" id="p1.12.10"></span>χρεία, πρὸς οἰκεῖον παράδειγμα τὸν ζῆλον ἡμῖν γίγνεσθαι·
<span class="lb" data-page="1.12" data-line="11" id="p1.12.11"></span>ὡς εἴγε καταπολὺ τῆς τῶν προγόνων ἀρετῆς ἀπολειπόμεθα,
<span class="lb" data-page="1.12" data-line="12" id="p1.12.12"></span>λύπη μὲν ἂν εἴη κᾀκείνοις, εἴ τις αὐτοῖς ἐστιν αἴσθησις·
<span class="lb" data-page="1.12" data-line="13" id="p1.12.13"></span>αἰσχύνη δ’ ἡμῖν αὐτοῖς τοσῷδε μείζων, ὅσῳ καὶ τὸ γένος
<span class="lb" data-page="1.12" data-line="14" id="p1.12.14"></span>περιφανέστατον. Οἱ μὲν γὰρ ἀμαθεῖς, παντάπασιν ἄσημοι
<span class="lb" data-page="1.12" data-line="15" id="p1.12.15"></span>τῷ γένει, τοῦτο γοῦν αὐτοὶ κερδαίνουσι, τὸ μὴ γινώσκεσθαι
<span class="lb" data-page="1.12" data-line="16" id="p1.12.16"></span>τοῖς πολλοῖς, ὁποῖοί τινές εἰσιν. Ὅσοις δὲ τὸ λαμπρὸν καὶ
<span class="lb" data-page="1.12" data-line="17" id="p1.12.17"></span>διάσημον τοῦ γένους οὐδὲ τοῦ λαθεῖν ἐξουσίαν δίδωσι, τί 
<span class="pb" data-page="1.13" id="p1.13"></span>
<span class="lb" data-page="1.13" data-line="1" id="p1.13.1"></span>ἄλλο ἢ περιφανέστερον οὗτοι δυστυχοῦσι; καὶ μέν γε καὶ
<span class="lb" data-page="1.13" data-line="2" id="p1.13.2"></span>καταγινώσκονται μᾶλλον οἱ ἀνάξιοι τοῦ γένους. ὥστ’ εἰ καί
<span class="lb" data-page="1.13" data-line="3" id="p1.13.3"></span>τις ἠλίθιος ὢν ὑπομιμνήσκοι τὸ λαμπρὸν τοῦ γένους, ἀσυγγνωστότερον
<span class="lb" data-page="1.13" data-line="4" id="p1.13.4"></span>ἑαυτῷ τὸ κακὸν ἀποφαίνει. οὐ γὰρ ὁμοίως
<span class="lb" data-page="1.13" data-line="5" id="p1.13.5"></span>ἐξετάζομέν τε καὶ βασανίζομεν τοὺς ἐπιτυχόντας ἀνθρώπους
<span class="lb" data-page="1.13" data-line="6" id="p1.13.6"></span>τοῖς ἐκ γένους λαμπροῦ· ἀλλὰ τοὺς μὲν, κᾂν μέτριοί τινες
<span class="lb" data-page="1.13" data-line="7" id="p1.13.7"></span>ὦσιν, ἀποδεχόμεθα, τῇ δυσγενείᾳ τῆς ἐνδείας τὴν αἰτίαν
<span class="lb" data-page="1.13" data-line="8" id="p1.13.8"></span>ἀναφέροντες· τοὺς δὲ, εἰ μηδὲν τῶν προγόνων ἄξιον ἔχοιεν.
<span class="lb" data-page="1.13" data-line="9" id="p1.13.9"></span>οὐδέπω θαυμάζομεν, ἂν καὶ τῶν ἄλλων ἁπάντων πολὺ διαφέρωσιν.
<span class="lb" data-page="1.13" data-line="10" id="p1.13.10"></span>ὥστ’ εἴ τις εὖ φρονεῖ, τέχνης ἀσκήσει προσίτω, δι’ ἣν,
<span class="lb" data-page="1.13" data-line="11" id="p1.13.11"></span>κᾂν εὐγενὴς ᾖ, τοῦ γένους οὐκ ἀνάξιος φανεῖται· κᾂν μὴ τοιοῦτος
<span class="lb" data-page="1.13" data-line="12" id="p1.13.12"></span>ὑπάρχῃ, τὸ γένος αὐτὸς ἐπικοσμήσει, μιμησάμενος τὸν
<span class="lb" data-page="1.13" data-line="13" id="p1.13.13"></span>παλαιὸν ἐκεῖνον Θεμιστοκλέα, ὃς ὀνειδιζόμενος ἐπὶ τῷ γένει,
<span class="lb" data-page="1.13" data-line="14" id="p1.13.14"></span>Ἀλλ’ ἐγὼ τοῖς ἀπ’ ἐμαυτοῦ, ἔφη, τοῦ γένους ἄρξω, καὶ τὸ
<span class="lb" data-page="1.13" data-line="15" id="p1.13.15"></span>ἐμὸν ἀπ’ ἐμοῦ γένος ἄρξεται· τὸ δὲ σὸν εἰς σὲ τελευτήσει.
<span class="lb" data-page="1.13" data-line="16" id="p1.13.16"></span>Ὁρᾷς, ὡς οὐδὲν κωλύει τὸν Σκύθην Ἀνάχαρσιν καὶ θαυμάζεσθαί 
<span class="pb" data-page="1.14" id="p1.14"></span>
<span class="lb" data-page="1.14" data-line="1" id="p1.14.1"></span>τε καὶ σοφὸν ὀνομάζεσθαι, καίτοι βάρβαρος ἦν τὸ
<span class="lb" data-page="1.14" data-line="2" id="p1.14.2"></span>γένος. οὗτός ποτε πρὸς τινὸς ὀνειδιζόμενος, ὅτι βάρβαρος
<span class="lb" data-page="1.14" data-line="3" id="p1.14.3"></span>εἴη καὶ Σκύθης. Ἐμοὶ μὲν ἡ πατρὶς ὄνειδος, σὺ δὲ τῇ
<span class="lb" data-page="1.14" data-line="4" id="p1.14.4"></span>πατρίδι· πάνυ καλῶς ἐπιπλήξας τῷ μηδενὸς ἀξίῳ λόγου,
<span class="lb" data-page="1.14" data-line="5" id="p1.14.5"></span>μόνον δ’ ἐπὶ τῇ πατρίδι σεμνυνομένῳ. Εἰ γὰρ ἐπιστήσαις
<span class="lb" data-page="1.14" data-line="6" id="p1.14.6"></span>τοῖς πράγμασι τὸν νοῦν, οὐ διὰ τὰς πόλεις εὕροις ἂν ἐν
<span class="lb" data-page="1.14" data-line="7" id="p1.14.7"></span>δόξῃ τοὺς πολίτας γιγνομένους· ἀλλ’ αὐτὸ δὴ τοὐναντίον,
<span class="lb" data-page="1.14" data-line="8" id="p1.14.8"></span>διὰ τοὺς ἀγαθοὺς ἄνδρας ἐν ταῖς τέχναις καὶ τὰς πατρίδας
<span class="lb" data-page="1.14" data-line="9" id="p1.14.9"></span>αὐτῶν μνημονευομένας. Τίς γὰρ ἦν Σταγείρων λόγος,
<span class="lb" data-page="1.14" data-line="10" id="p1.14.10"></span>εἰ μὴ δι’ Ἀριστοτέλην; τίς δ’ ἂν Σόλων, εἰ μὴ δι’ Ἄρατόν
<span class="lb" data-page="1.14" data-line="11" id="p1.14.11"></span>τε καὶ Χρύσιππον; ὅπου καὶ τῶν Ἀθηνῶν αὐτῶν μέχρι
<span class="lb" data-page="1.14" data-line="12" id="p1.14.12"></span>πόῤῥω τοὔνομα πεφοίτηκεν, οὐ διὰ τὴν τῆς γῆς ἀρετὴν,
<span class="lb" data-page="1.14" data-line="13" id="p1.14.13"></span>λεπτόγεως γὰρ, ἀλλὰ διὰ τοὺς ἐν αὐτῇ φύντας, οἳ
<span class="lb" data-page="1.14" data-line="14" id="p1.14.14"></span>πλεῖστοί τε καὶ ἄριστοι γενόμενοι, μετέδοσάν τι καὶ τῇ
<span class="lb" data-page="1.14" data-line="15" id="p1.14.15"></span>πατρίδι<span class="milestone ed1page" data-n="3" data-unit="ed1page" id="ed1page.3"></span> τοῦ σφετέρου κλέους. Μάθοις δ’ ἂν ἐναργέστατα
<span class="lb" data-page="1.14" data-line="16" id="p1.14.16"></span>τὸ τοιοῦτον ἀληθὲς ὂν, εἰ τὸν Ὑπέρβολον ἢ
<span class="lb" data-page="1.14" data-line="17" id="p1.14.17"></span>
<span class="milestone ed2page" data-n="8" data-unit="ed2page" id="ed2page.8"></span>τὸν Κλέωνα λογίσαιο τοσοῦτον ἀπὸ τῶν Ἀθηνῶν κερδήσαντας, 
<span class="pb" data-page="1.15" id="p1.15"></span>
<span class="lb" data-page="1.15" data-line="1" id="p1.15.1"></span>ὅσον ἄν τις εἰς περιφάνειαν κακῶν
<span class="lb" data-page="1.15" data-line="2" id="p1.15.2"></span>ἐπικτήσαιτο.
</p>
<div class="l">
<span class="lb" data-page="1.15" data-line="3" id="p1.15.3"></span>Ἦν ὅτε σύας βοιώτιον ἔθνος ἔνεπον,</div>
<p>
ὁ Πίνδαρος φησί. καὶ πάλιν ὁ αὐτός·
</p>
<div class="lg">
<div class="l">
<span class="lb" data-page="1.15" data-line="4" id="p1.15.4"></span>Εἰ ἐκφεύγομεν βοιωτίαν</div>
<div class="l">
<span class="lb" data-page="1.15" data-line="5" id="p1.15.5"></span>Σῦν.</div>
</div>
<p>
<span class="lb" data-page="1.15" data-line="6" id="p1.15.6"></span>ἀξιῶν, ὅλου σχεδὸν ἔθνους τὸν ἐπ’ ἀμαθίᾳ ψόγον ἀπολύεσθαι
<span class="lb" data-page="1.15" data-line="7" id="p1.15.7"></span>διὰ τὴν ἑαυτοῦ μουσικήν. 
</p>
</section>
<section id="s8" title="Chapter 8">
<p>
<span class="lb" data-page="1.15" data-line="8" id="p1.15.8"></span>Ἐπαινέσῃ δ’ ἄν τις καὶ τὸν Ἀθήνῃσι νομοθέτην,
<span class="lb" data-page="1.15" data-line="9" id="p1.15.9"></span>ὃς τὸν μὴ διδάξαντα τέχνην ἐκώλυε πρὸς τοῦ παιδὸς
<span class="lb" data-page="1.15" data-line="10" id="p1.15.10"></span>τρέφεσθαι. τέχνης ἁπάσης κατ’ ἐκεῖνον μάλιστα τὸν
<span class="lb" data-page="1.15" data-line="11" id="p1.15.11"></span>χρόνον ἀσκουμένης, ἡνίχ’ ὡραιότατα φαίνηται τὰ σώματα,
<span class="lb" data-page="1.15" data-line="12" id="p1.15.12"></span>πολλοῖς συνέβη περιβλέπτοις διὰ κάλλος γεγενημένοις ἀμελῆσαι
<span class="lb" data-page="1.15" data-line="13" id="p1.15.13"></span>τῆς ἑαυτῶν ψυχῆς, εἶθ’ ὕστερον, ὅτ’ οὐδὲν ὄφελος,
<span class="lb" data-page="1.15" data-line="14" id="p1.15.14"></span>λέγειν·
</p>
<div class="lg">
<div class="l">
<span class="lb" data-page="1.15" data-line="15" id="p1.15.15"></span>Εἴθ’ ὤφελεν τὸ κάλλος, ὅ με διώλεσε,</div>
<div class="l">
<span class="lb" data-page="1.15" data-line="16" id="p1.15.16"></span>Κακῶς ὀλέσθαι.</div>
</div>
<span class="pb" data-page="1.16" id="p1.16"></span>
<p>
<span class="lb" data-page="1.16" data-line="1" id="p1.16.1"></span>Τηνικαῦτα δ’ αὐτοὺς καὶ τὸ τοῦ Σόλωνος εἰσέρχεται,
<span class="lb" data-page="1.16" data-line="2" id="p1.16.2"></span>σκοπεῖσθαι κελεύοντος ἐν τοῖς μάλιστα τὸ τέλος τοῦ βίου.
<span class="lb" data-page="1.16" data-line="3" id="p1.16.3"></span>εἶτα καὶ τῷ γήρᾳ λοιδοροῦνται, δέον ἑαυτοῖς· καὶ τὸν Εὐριπίδην
<span class="lb" data-page="1.16" data-line="4" id="p1.16.4"></span>ἐπαινοῦσι λέγοντα·
</p>
<div class="lg">
<div class="l">
<span class="lb" data-page="1.16" data-line="5" id="p1.16.5"></span>οὐ γάρ ἐστιν ἀσφαλὲς</div>
<div class="l">
<span class="lb" data-page="1.16" data-line="6" id="p1.16.6"></span>Περαιτέρω τὸ κάλλος ἢ μέσῳ λαβεῖν.</div>
</div>
<p>
<span class="lb" data-page="1.16" data-line="7" id="p1.16.7"></span>Ἄμεινον οὖν ἐστὶν ἐγνωκότας τὴν μὲν τῶν μειρακίων
<span class="lb" data-page="1.16" data-line="8" id="p1.16.8"></span>ὥραν τοῖς ἠρινοῖς ἄνθεσιν ἐοικυῖαν, ὀλιγοχρόνιόν τε τὴν
<span class="lb" data-page="1.16" data-line="9" id="p1.16.9"></span>τέρψιν ἔχουσαν, ἐπαινεῖν τε τὴν Λεσβίαν λέγουσαν·
</p>
<div class="lg">
<div class="l">
<span class="lb" data-page="1.16" data-line="10" id="p1.16.10"></span>Ὁ μὲν γὰρ καλὸς ὅσον ἰδεῖν πέλεται·</div>
<div class="l">
<span class="lb" data-page="1.16" data-line="11" id="p1.16.11"></span>Ὁ δὲ κᾄγαθος αὐτίκα καὶ καλὸς ἔσται.</div>
</div>
<p>
<span class="lb" data-page="1.16" data-line="12" id="p1.16.12"></span>πείθεσθαι δὲ καὶ Σόλωνι τὴν αὐτὴν γνώμην ἐνδεικνυμένῳ·
<span class="lb" data-page="1.16" data-line="13" id="p1.16.13"></span>τὸ δὲ γῆρας καθάπερ χαλεπὸν ἐφεδρεύοντα χειμῶνα, δεόμενον
<span class="lb" data-page="1.16" data-line="14" id="p1.16.14"></span>οὐχ ὑποδημάτων μόνον καὶ ἐσθῆτος, ἀλλὰ καὶ οἰκήσεως ἐπιτηδείας
<span class="lb" data-page="1.16" data-line="15" id="p1.16.15"></span>καὶ μυρίων ἄλλων, παρασκευάζεσθαι πρὸς αὐτὸ, καθάπερ
<span class="lb" data-page="1.16" data-line="16" id="p1.16.16"></span>ἀγαθὸν κυβερνήτην ἐκ πολλοῦ πρὸς χειμῶνα. Μοχθηρὸν γὰρ τὸ
</p>
<div class="l">
<span class="lb" data-page="1.16" data-line="17" id="p1.16.17"></span>ῥεχθὲν δέ τε νήπιος ἔγνω.</div>
<span class="pb" data-page="1.17" id="p1.17"></span>
<p>
<span class="lb" data-page="1.17" data-line="1" id="p1.17.1"></span>Πρὸς τί γὰρ ἂν καὶ φαίη τις εἶναι χρήσιμον ἀνάσκητον νέου
<span class="lb" data-page="1.17" data-line="2" id="p1.17.2"></span>κάλλος; ἆρά γ’ εἰς πόλεμον; καὶ μὴν οὐκ ἀστόχως τις
<span class="lb" data-page="1.17" data-line="3" id="p1.17.3"></span>ἐπιφωνήσειε τοῖς τοιούτοις·
</p>
<div class="lg">
<div class="l">
<span class="lb" data-page="1.17" data-line="4" id="p1.17.4"></span>Ἀλλὰ σύ γ’ ἱμερόεντα μετέρχεο ἔργα γάμοιο.</div>
<div class="l">
<span class="lb" data-page="1.17" data-line="5" id="p1.17.5"></span>Ἀλλ’ εἰς οἶκον ἰοῦσα τὰ σαυτῆς ἔργα κόμιζε.</div>
</div>
<p>
καὶ γὰρ ὁ Νιρεὺς
</p>
<div class="lg">
<div class="l">
<span class="lb" data-page="1.17" data-line="6" id="p1.17.6"></span>κάλλιστος μὲν ἀνὴρ ὑπὸ Ἴλιον ἦλθεν,</div>
<div class="l">
<span class="lb" data-page="1.17" data-line="7" id="p1.17.7"></span>Ἀλλ’ ἀλαπαδνὸς ἔην.</div>
</div>
<p>
<span class="lb" data-page="1.17" data-line="8" id="p1.17.8"></span>καὶ διὰ τοῦθ’ ἅπαξ αὐτοῦ μόνον ἐμνημόνευσεν Ὅμηρος ἐν
<span class="lb" data-page="1.17" data-line="9" id="p1.17.9"></span>νεῶν καταλόγῳ, πρὸς ἐπίδειξιν, ἐμοὶ δοκεῖ, τῆς τῶν καλλίστων
<span class="lb" data-page="1.17" data-line="10" id="p1.17.10"></span>ἀνδρῶν ἀχρηστίας, ὅταν αὐτοῖς ὑπάρχῃ μηδὲν ἄλλο
<span class="lb" data-page="1.17" data-line="11" id="p1.17.11"></span>τῶν εἰς τὸν βίον χρησίμων. Οὐδὲ μὴν εἰς πόρον χρημάτων,
<span class="lb" data-page="1.17" data-line="12" id="p1.17.12"></span>εἴ τινες τῶν κακοδαιμόνων λέγειν τολμῶσι, τὸ κάλλος ἐστὶ
<span class="lb" data-page="1.17" data-line="13" id="p1.17.13"></span>χρήσιμον. Ὁ μὲν γὰρ ἐλευθέριός τε καὶ ἔνδοξος καὶ βέβαιος
<span class="lb" data-page="1.17" data-line="14" id="p1.17.14"></span>χρηματισμὸς ἀπὸ τέχνης γίγνεσθαι πέφυκεν· ὁ δ’
<span class="lb" data-page="1.17" data-line="15" id="p1.17.15"></span>ἀπὸ σώματος καὶ κάλλους αἰσχρός ἐστι, καὶ διὰ παντὸς ἐπονείδιστος.
<span class="lb" data-page="1.17" data-line="16" id="p1.17.16"></span>Χρὴ τοίνυν τὸν νέον, πειθόμενον τῷ παλαιῷ 
<span class="pb" data-page="1.18" id="p1.18"></span>
<span class="lb" data-page="1.18" data-line="1" id="p1.18.1"></span>παραγγέλματι, τὴν ἑαυτοῦ μορφὴν ἐν κατόπτρῳ θεασάμενον,
<span class="lb" data-page="1.18" data-line="2" id="p1.18.2"></span>
<span class="milestone ed2page" data-n="9" data-unit="ed2page" id="ed2page.9"></span>εἰ μὲν καλὸς εἴη τὴν ὄψιν, ἀσκῆσαι, τοιαύτην εἶναι
<span class="lb" data-page="1.18" data-line="3" id="p1.18.3"></span>καὶ τὴν ψυχὴν, ἄτοπον ἡγησάμενον ἐν καλῷ σώματι ψυχὴν
<span class="lb" data-page="1.18" data-line="4" id="p1.18.4"></span>αἰσχρὰν οἰκεῖν· εἰ δ’ αἰσχρὸς αὑτῷ φαίνοιτο τὴν τοῦ σώματος
<span class="lb" data-page="1.18" data-line="5" id="p1.18.5"></span>ἰδέαν εἶναι, τοσῷδε μᾶλλον ἐπιμεληθῆναι τῆς ψυχῆς
<span class="lb" data-page="1.18" data-line="6" id="p1.18.6"></span>ἵν’ ἔχῃ λέγειν τὸ Ὁμηρικόν·
</p>
<div class="lg">
<div class="l">
<span class="lb" data-page="1.18" data-line="7" id="p1.18.7"></span>Ἄλλος μὲν γάρ τ’ εἶδος ἀκιδνότερος πέλει ἀνήρ·</div>
<div class="l">
<span class="lb" data-page="1.18" data-line="8" id="p1.18.8"></span>Ἀλλὰ θεὸς μορφὴν ἔπεσι στέφει· οἱ δέ τ’ ἐς αὐτὸν</div>
<div class="l">
<span class="lb" data-page="1.18" data-line="9" id="p1.18.9"></span>Τερπόμενοι λεύσσουσιν· ὁ δ’ ἀσφαλέως ἀγορεύει</div>
<div class="l">
<span class="lb" data-page="1.18" data-line="10" id="p1.18.10"></span>Αἰδοῖ μειλιχίῃ, μετὰ δὲ πρέπει ἀγρομένοισιν·</div>
<div class="l">
<span class="lb" data-page="1.18" data-line="11" id="p1.18.11"></span>Ἐρχόμενον δ’ ἀνὰ ἄστυ, θεὸν ὣς, εἰσορόωσιν.</div>
</div>
<p>
<span class="lb" data-page="1.18" data-line="12" id="p1.18.12"></span>Ἐξ ἁπάντων τοίνυν τῶν εἰρημένων τοῖς γε μὴ παντάπασιν
<span class="lb" data-page="1.18" data-line="13" id="p1.18.13"></span>ἀνοήτοις ἐναργῶς φαίνεται, μήτ’ ἐπὶ γένους λαμπρότητι,
<span class="lb" data-page="1.18" data-line="14" id="p1.18.14"></span>μήτ’ ἐπὶ πλούτῳ τε καὶ κάλλει θαῤῥήσαντα καταφρονῆσαι
<span class="lb" data-page="1.18" data-line="15" id="p1.18.15"></span>τέχνης ἀσκήσεως. αὐτάρκη μὲν οὖν καὶ ταῦτα. Κάλλιον δ’
<span class="lb" data-page="1.18" data-line="16" id="p1.18.16"></span>ἴσως προσθεῖναι καὶ τὸ τοῦ Διογένους, οἶον ἀγαθόν τινα
<span class="lb" data-page="1.18" data-line="17" id="p1.18.17"></span>ἐπῳδόν. Ὃς ἑστιώμενος παρά τινι τῶν μὲν ἑαυτοῦ πάντων 
<span class="pb" data-page="1.19" id="p1.19"></span>
<span class="lb" data-page="1.19" data-line="1" id="p1.19.1"></span>ἀκριβῶς προνενοημένῳ, μόνου δ’ ἑαυτοῦ παντάπασιν ἠμεληκότι,
<span class="lb" data-page="1.19" data-line="2" id="p1.19.2"></span>χρεμψάμενος, ὡς πτύσων, εἶτ’ ἐν κύκλῳ περισκοπήσας,
<span class="lb" data-page="1.19" data-line="3" id="p1.19.3"></span>εἰς οὐδὲν μὲν τῶν πέριξ ἔπτυσε, αὐτῷ δὲ μόνῳ
<span class="lb" data-page="1.19" data-line="4" id="p1.19.4"></span>προσέπτυσε τῷ δεσπότῃ τῆς οἰκίας. ἀγανακτοῦντος δ’ αὐτοῦ
<span class="lb" data-page="1.19" data-line="5" id="p1.19.5"></span>καὶ τὴν αἰτίαν ἐρωτῶντος· Οὐδὲν, ἔφησεν, ὁρᾷν, οὕτως
<span class="lb" data-page="1.19" data-line="6" id="p1.19.6"></span>ἠμελημένον τῶν κατὰ τὴν οἰκίαν, ὡς ἐκεῖνον. τοὺς γὰρ
<span class="lb" data-page="1.19" data-line="7" id="p1.19.7"></span>τοίχους ἅπαντας ἀξιολόγοις γραφαῖς κεκοσμῆσθαι, τὸ δ’
<span class="lb" data-page="1.19" data-line="8" id="p1.19.8"></span>ἔδαφος ἐκ ψήφων πολυτελῶν συγκεῖσθαι, θεῶν εἰκόνας ἔχον
<span class="lb" data-page="1.19" data-line="9" id="p1.19.9"></span>ἐξ αὐτῶν διατετυπωμένας, ἅπαντα τὰ σκεύη λαμπρὰ καὶ
<span class="lb" data-page="1.19" data-line="10" id="p1.19.10"></span>καθαρὰ, καὶ τὴν στρωμνὴν καὶ τὰς κλίνας εἰς κάλλος ἐξησκῆσθαι·
<span class="lb" data-page="1.19" data-line="11" id="p1.19.11"></span>μόνον δ’ ἐκεῖνον ὁρᾷν ἠμελημένον· εἰθίσθαι δ’
<span class="lb" data-page="1.19" data-line="12" id="p1.19.12"></span>ἅπασιν ἀνθρώποις εἰς τοὺς ἀτιμοτάτους τῶν παρόντων τόπων
<span class="lb" data-page="1.19" data-line="13" id="p1.19.13"></span>ἀποπτύειν. Μὴ τοίνυν ἐάσῃς, ὦ μειράκιον, ἄξιον τοῦ
<span class="lb" data-page="1.19" data-line="14" id="p1.19.14"></span>προσπτύεσθαι γενέσθαι σεαυτὸν, μήδ’ ἂν ἅπαντά σοι
<span class="lb" data-page="1.19" data-line="15" id="p1.19.15"></span>τἄλλα κάλλιστα διακεῖσθαι δοκῇ. σπάνιον μὲν γάρ ἐστι καὶ
<span class="lb" data-page="1.19" data-line="16" id="p1.19.16"></span>τὸ τυχεῖν αὐτῶν ὁμοῦ πάντων, ὡς εὐγενῆ τε καὶ πλούσιον 
<span class="pb" data-page="1.20" id="p1.20"></span>
<span class="lb" data-page="1.20" data-line="1" id="p1.20.1"></span>εἶναι καὶ καλὸν ἅμα τὸν αὐτόν· εἰ δ’ ἄρα καὶ συνέλθοι
<span class="lb" data-page="1.20" data-line="2" id="p1.20.2"></span>ποτὲ, δεινὸν ἂν εἴη μόνον ἐν ἅπασι τοῖς ὑπάρχουσιν ἑαυτὸν
<span class="lb" data-page="1.20" data-line="3" id="p1.20.3"></span>κατάπτυστον εἶναι. 
</p>
</section>
<section id="s9" title="Chapter 9">
<p>
<span class="lb" data-page="1.20" data-line="4" id="p1.20.4"></span>Ἄγετ’ οὖν, ὦ παῖδες, ὁπόσοι τῶν ἐμῶν
<span class="lb" data-page="1.20" data-line="5" id="p1.20.5"></span>ἀκηκοότες λόγων, ἐπὶ τέχνης μάθησιν ὥρμησθε, μή τις
<span class="lb" data-page="1.20" data-line="6" id="p1.20.6"></span>ὑμᾶς ἀπατεὼν καὶ γόης ἀνὴρ παρακρουσάμενός ποτε, ματαιοτεχνίαν
<span class="lb" data-page="1.20" data-line="7" id="p1.20.7"></span>διδάξηται, γιγνώσκοντας, ὡς ὁπόσοις τῶν ἐπιτηδευμάτων
<span class="lb" data-page="1.20" data-line="8" id="p1.20.8"></span>οὐκ ἐστὶ τὸ τέλος βιωφελὲς, ταῦτ’ οὐκ εἰσὶ
<span class="lb" data-page="1.20" data-line="9" id="p1.20.9"></span>τέχναι. Καὶ περὶ μὲν τῶν ἄλλων ὑμᾶς καὶ πάνυ πέποιθα
<span class="lb" data-page="1.20" data-line="10" id="p1.20.10"></span>γιγνώσκειν, ὅτι μηδὲν τούτων ἐστὶ τέχνη, οἶον τό τε πεττευριπτεῖν
<span class="lb" data-page="1.20" data-line="11" id="p1.20.11"></span>καὶ βαδίζειν ἐπὶ σχοινίων λεπτῶν, ἐν κύκλῳ τε
<span class="lb" data-page="1.20" data-line="12" id="p1.20.12"></span>περιδινεῖσθαι μὴ σκοτούμενον, οἷα τά τε Μυρμηκίδου τοῦ
<span class="lb" data-page="1.20" data-line="13" id="p1.20.13"></span>Ἀθηναίου καὶ Καλλικράτους τοῦ Λακεδαιμονίου. Τὸ δὲ τῶν
<span class="lb" data-page="1.20" data-line="14" id="p1.20.14"></span>ἀθλητῶν ἐπιτήδευμα μόνον ὑποπτεύω, μήποτ’ ἄρα τοῦτο
<span class="lb" data-page="1.20" data-line="15" id="p1.20.15"></span>καὶ ῥώμην σώματος ἐπαγγελλόμενον, καὶ τὴν παρὰ τοῖς
<span class="lb" data-page="1.20" data-line="16" id="p1.20.16"></span>πολλοῖς δόξαν ἐπαγόμενον, δημοσίᾳ παρὰ τοῖς πατράσι τετιμημένον
<span class="lb" data-page="1.20" data-line="17" id="p1.20.17"></span>ἡμερησίαις ἀργυρίου δόσεσι, καὶ ὅλως ἴσα τοῖς ἀριστεῦσι ﻿
<span class="pb" data-page="1.21" id="p1.21"></span>
<span class="lb" data-page="1.21" data-line="1" id="p1.21.1"></span>
<span class="milestone ed2page" data-n="10" data-unit="ed2page" id="ed2page.10"></span>τετιμημένον, ἐξαπατήσῃ τινὰ τῶν νέων, ὡς
<span class="lb" data-page="1.21" data-line="2" id="p1.21.2"></span>προκριθῆναι τινὸς τέχνης. Ὅθεν ἄμεινον προδιασκέψασθαι
<span class="lb" data-page="1.21" data-line="3" id="p1.21.3"></span>περὶ αὐτοῦ· εὐεξαπάτητος γὰρ ἕκαστος ἐν οἷς ἐστιν ἀπρόσκεπτος.
<span class="lb" data-page="1.21" data-line="4" id="p1.21.4"></span>Τὸ δὴ τῶν ἀνθρώπων γένος, ὦ παῖδες, ἐπικοινωνεῖ
<span class="lb" data-page="1.21" data-line="5" id="p1.21.5"></span>τοῖς θεοῖς τε καὶ τοῖς ἀλόγοις ζώοις· τοῖς μὲν καθ’
<span class="lb" data-page="1.21" data-line="6" id="p1.21.6"></span>ὅσον λογικόν ἐστι, τοῖς δὲ καθ’ ὅσον θνητόν. Βέλτιον οὖν
<span class="lb" data-page="1.21" data-line="7" id="p1.21.7"></span>ἐστὶ τῆς πρὸς τὰ κρείττονα κοινωνίας αἰσθανόμενον, ἐπιμελήσασθαι
<span class="lb" data-page="1.21" data-line="8" id="p1.21.8"></span>παιδείας, ἧς τυχόντες μὲν, τὸ μέγιστον τῶν ἀγαθῶν
<span class="lb" data-page="1.21" data-line="9" id="p1.21.9"></span>ἕξομεν· ἀποτυχόντες δὲ, οὐκ αἰσχυνούμεθα τῶν ἀχρήστων
<span class="lb" data-page="1.21" data-line="10" id="p1.21.10"></span>ζώων ἐλαττούμενοι. Σώματος δ’ ἄσκησις ἀθλητικὴ,
<span class="lb" data-page="1.21" data-line="11" id="p1.21.11"></span>ἀποτυγχανομένη μὲν αἰσχίστη, ἐπιτυγχανομένη δὲ, τῶν ἀλόγων
<span class="lb" data-page="1.21" data-line="12" id="p1.21.12"></span>ζώων οὐδέπω κρείττων· τίς γὰρ λεόντων ἢ ἐλεφάντων
<span class="lb" data-page="1.21" data-line="13" id="p1.21.13"></span>ἀλκιμώτερος; τίς δ’ ὠκύτερος λαγωοῦ; Τίς δ’ οὐκ οἶδεν, ὡς
<span class="lb" data-page="1.21" data-line="14" id="p1.21.14"></span>καὶ τοὺς θεοὺς δι’ οὐδὲν ἄλλ’ ἢ διὰ τὰς τέχνας ἐπαινουμένους;
<span class="lb" data-page="1.21" data-line="15" id="p1.21.15"></span>ὡς καὶ τῶν ἀνθρώπων τοὺς ἀρίστους θείας ἀξιωθῆναι 
<span class="pb" data-page="1.22" id="p1.22"></span>
<span class="lb" data-page="1.22" data-line="1" id="p1.22.1"></span>τιμῆς, οὐχ ὅτι καλῶς ἔδραμον ἐν τοῖς ἀγῶσιν, ἢ δίσκον
<span class="lb" data-page="1.22" data-line="2" id="p1.22.2"></span>ἔῤῥιψαν, ἢ διεπάλαισαν, ἀλλὰ διὰ τὴν <span class="milestone ed1page" data-n="4" data-unit="ed1page" id="ed1page.4"></span>ἀπὸ τῶν τεχνῶν
<span class="lb" data-page="1.22" data-line="3" id="p1.22.3"></span>εὐεργεσίαν. Ἀσκληπιός γέ τοι καὶ Διόνυσος, εἴτ’ ἄνθρωποι
<span class="lb" data-page="1.22" data-line="4" id="p1.22.4"></span>πρότερον ἤστην, εἴτ’ ἀρχῆθεν θεοὶ, τιμῶν ἀξιοῦνται μεγίστων,
<span class="lb" data-page="1.22" data-line="5" id="p1.22.5"></span>ὁ μὲν διὰ τὴν ἰατρικὴν, ὁ δ’, ὅτι τὴν περὶ τὰς ἀμπέλους
<span class="lb" data-page="1.22" data-line="6" id="p1.22.6"></span>ἡμᾶς τέχνην ἐδίδαξεν. Εἰ δ’ οὐκ ἐθέλεις ἐμοὶ πείθεσθαι,
<span class="lb" data-page="1.22" data-line="7" id="p1.22.7"></span>τόν γε θεὸν αἰδέσθητι τὸν Πύθιον. οὗτός ἐστιν
<span class="lb" data-page="1.22" data-line="8" id="p1.22.8"></span>ὁ καὶ τὸν Σωκράτην εἰπὼν ἀνδρῶν ἁπάντων σοφώτατον εἶναι,
<span class="lb" data-page="1.22" data-line="9" id="p1.22.9"></span>καὶ τῷ Λυκούργῳ προσφωνήσας, ᾧδ’ εἶπεν·
</p>
<div class="lg">
<div class="l">
<span class="lb" data-page="1.22" data-line="10" id="p1.22.10"></span>Ἥκεις, ὦ Λυκόεργε, ἐμὸν ποτὶ πίονα νηόν.</div>
<div class="l">
<span class="lb" data-page="1.22" data-line="11" id="p1.22.11"></span>Δίζω, ἢ σὲ θεὸν μαντεύσοιμαι, ἢ ἄνθρωπον.</div>
<div class="l">
<span class="lb" data-page="1.22" data-line="12" id="p1.22.12"></span>Ἀλλ’ ἔτι καὶ μᾶλλον θεὸν ἔλπομαι, ὦ Λυκόεργε.</div>
</div>
<p>
<span class="lb" data-page="1.22" data-line="13" id="p1.22.13"></span>Ὁ δὲ αὐτὸς οὗτος θεὸς καὶ τὸν Ἀρχίλοχον τεθνεῶτα φαίνεται
<span class="lb" data-page="1.22" data-line="14" id="p1.22.14"></span>τιμῶν οὐ τὰ μέτρια. τὸν γοῦν φονέα, βουλόμενον εἰσελθεῖν
<span class="lb" data-page="1.22" data-line="15" id="p1.22.15"></span>εἰς τὸν νεὼν αὐτοῦ, διεκώλυσεν εἰπών·
</p>
<div class="l">
<span class="lb" data-page="1.22" data-line="16" id="p1.22.16"></span>Μουσάων θεράποντα κατέκτανες, ἔξιθι νηοῦ.</div>
</section>
<span class="pb" data-page="1.23" id="p1.23"></span>
<section id="s10" title="Chapter 10">
<p>
<span class="lb" data-page="1.23" data-line="1" id="p1.23.1"></span>Λέγε δή μοι καὶ σὺ τὰς τῶν ἀθλητῶν προσαγορεύσεις·
<span class="lb" data-page="1.23" data-line="2" id="p1.23.2"></span>ἀλλ’ οὐκ ἐρεῖς, ὅτι μηδ’ ἔχεις εἰπεῖν, εἰ μή
<span class="lb" data-page="1.23" data-line="3" id="p1.23.3"></span>τι τοῦ μάρτυρος, ὡς οὐκ ἀξιόχρεω, κατέγνωκας· ἐμφαίνειν
<span class="lb" data-page="1.23" data-line="4" id="p1.23.4"></span>γὰρ ἔοικάς τι τοιοῦτον, ὅταν ἐπὶ τοὺς πολλοὺς τὸν λόγον
<span class="lb" data-page="1.23" data-line="5" id="p1.23.5"></span>ἄγης μάρτυρας, καὶ τὸν παρὰ τούτων ἔπαινον προχειρίζῃ.
<span class="lb" data-page="1.23" data-line="6" id="p1.23.6"></span>Καίτοι οὔτε νοσῶν, εὖ οἷδ’, ὅτι τοῖς πολλοῖς ἂν ἐπιτρέψαις
<span class="lb" data-page="1.23" data-line="7" id="p1.23.7"></span>σαυτὸν, ἀλλ’ ὀλίγοις δή τισιν ἐξ ἁπάντων, καὶ τούτοις τοῖς
<span class="lb" data-page="1.23" data-line="8" id="p1.23.8"></span>ἰατρικωτάτοις· οὐδ’ ἂν πλέων ἅπασι τοῖς συμπλέουσιν, ἀλλ’
<span class="lb" data-page="1.23" data-line="9" id="p1.23.9"></span>ἑνὶ τῷ κυβερνήτῃ· ἤδη δὲ κᾀπὶ τῶν σμικροτάτων, τέκτονι
<span class="lb" data-page="1.23" data-line="10" id="p1.23.10"></span>μὲν, τεκταινόμενος, ὑποδημάτων δὲ χρῄζων τῷ σκυτοτόμῳ.
<span class="lb" data-page="1.23" data-line="11" id="p1.23.11"></span>Πῶς ἂν οὖν, ἔνθα περὶ πρωτείων ὁ ἀγών ἐστι, σαυτῷ δίδως
<span class="lb" data-page="1.23" data-line="12" id="p1.23.12"></span>τῆς κρίσεως τὴν ἐξουσίαν, ἀφελόμενος αὐτὴν τῶν σοφωτέρων,
<span class="lb" data-page="1.23" data-line="13" id="p1.23.13"></span>ἢ κατὰ σαυτόν. παρίημι γὰρ τό γε νῦν εἶναι μεμνῆσθαι
<span class="lb" data-page="1.23" data-line="14" id="p1.23.14"></span>τῶν θεῶν. ἄκουσον οὖν, ὅπως Εὐριπίδης φρονεῖ περὶ τῶν
<span class="lb" data-page="1.23" data-line="15" id="p1.23.15"></span>ἀθλητῶν.
</p>
<div class="lg">
<div class="l">
<span class="lb" data-page="1.23" data-line="16" id="p1.23.16"></span>Κακῶν γὰρ ὄντων μυρίων καθ’ Ἑλλάδα,</div>
<div class="l">
<span class="lb" data-page="1.23" data-line="17" id="p1.23.17"></span>Οὐδὲν κάκιόν ἐστιν ἀθλητῶν γένους,</div>
<span class="pb" data-page="1.24" id="p1.24"></span>
<div class="l">
<span class="lb" data-page="1.24" data-line="1" id="p1.24.1"></span>Οἳ πρῶτα μὲν ζῇν οὐδὲ μανθάνουσιν εὖ,</div>
<div class="l">
<span class="lb" data-page="1.24" data-line="2" id="p1.24.2"></span>Οὐδ’ ἂν δύναιντο· πῶς γὰρ, ὅστις ἔστ’ ἀνὴρ</div>
<div class="l">
<span class="lb" data-page="1.24" data-line="3" id="p1.24.3"></span>
<span class="milestone ed2page" data-n="11" data-unit="ed2page" id="ed2page.11"></span>Γνάθου τε δοῦλος, νηδύος θ’ ἡττημένος,</div>
<div class="l">
<span class="lb" data-page="1.24" data-line="4" id="p1.24.4"></span>Κτήσαιτ’ ἂν ὄλβον εἰς ὑπεκτροφὴν πατρός;</div>
<div class="l">
<span class="lb" data-page="1.24" data-line="5" id="p1.24.5"></span>Οὐδ’ αὖ πένεσθαι κᾀξυπηρετεῖν τύχαις</div>
<div class="l">
<span class="lb" data-page="1.24" data-line="6" id="p1.24.6"></span>Οἷοί τ’· ἔθη γὰρ οὐκ ἐθισθέντες καλὰ,</div>
<div class="l">
<span class="lb" data-page="1.24" data-line="7" id="p1.24.7"></span>Σκληρῶς μεταλλάσσουσιν εἰς τἀμήχανον.</div>
</div>
<p>
<span class="lb" data-page="1.24" data-line="8" id="p1.24.8"></span>Ὅτι δὲ καὶ τῶν ἐπιτηδευομένων αὐτοῖς ἕκαστον ἄχρηστόν
<span class="lb" data-page="1.24" data-line="9" id="p1.24.9"></span>ἐστιν, ἄκουε πάλιν, εἴπερ θέλεις, ἅ φησι·
</p>
<div class="lg">
<div class="l">
<span class="lb" data-page="1.24" data-line="10" id="p1.24.10"></span>Τίς γὰρ παλαίσας εὖ. τίς ὠκύπους ἀνὴρ,</div>
<div class="l">
<span class="lb" data-page="1.24" data-line="11" id="p1.24.11"></span>Ἢ δίσκον ἄρας, ἢ γνάθον πλήξας καλῶς,</div>
<div class="l">
<span class="lb" data-page="1.24" data-line="12" id="p1.24.12"></span>Πόλει πατρῴᾳ στέφανον ἤρκεσεν λαβών;</div>
</div>
<p>
<span class="lb" data-page="1.24" data-line="13" id="p1.24.13"></span>Εἰ δὲ καὶ τούτων ἔτι λεπτομερέστερον ἀκούειν ἐθέλεις,
<span class="lb" data-page="1.24" data-line="14" id="p1.24.14"></span>ἄκουε πάλιν, ἅ φησι·
</p>
<div class="lg">
<div class="l">
<span class="lb" data-page="1.24" data-line="15" id="p1.24.15"></span>Πότερα μαχοῦνται πολεμίοισιν, ἐν χεροῖν</div>
<div class="l">
<span class="lb" data-page="1.24" data-line="16" id="p1.24.16"></span>Δίσκους ἔχοντες, ἢ δι’ ἀσπίδων ποσὶ</div>
<div class="l">
<span class="lb" data-page="1.24" data-line="17" id="p1.24.17"></span>Θέοντες, ἐκβαλοῦσι πολεμίους πάτρας;</div>
<span class="pb" data-page="1.25" id="p1.25"></span>
<div class="l">
<span class="lb" data-page="1.25" data-line="1" id="p1.25.1"></span>Οὐδεὶς σιδήρου ταῦτα μωραίνει πέλας.</div>
</div>
<p>
<span class="lb" data-page="1.25" data-line="2" id="p1.25.2"></span>Πότερον οὖν Εὐριπίδου μὲν καὶ τῶν τοιούτων καταγνῶμεν,
<span class="lb" data-page="1.25" data-line="3" id="p1.25.3"></span>τοῖς δὲ φιλοσόφοις ἐπιτρέψομεν τὴν κρίσιν; ἀλλὰ καὶ πρὸς
<span class="lb" data-page="1.25" data-line="4" id="p1.25.4"></span>τούτων ἁπάντων, ὥσπερ ἐξ ἑνὸς στόματος, ὡμολόγηται,
<span class="lb" data-page="1.25" data-line="5" id="p1.25.5"></span>φαῦλον εἶναι τὸ ἐπιτήδευμα. Οὐδὲ μὴν οὐδὲ τῶν ἰατρῶν
<span class="lb" data-page="1.25" data-line="6" id="p1.25.6"></span>τὶς ἐπῄνεσεν αὐτό. Πρῶτον μὲν τοῦ Ἱπποκράτους ἀκούσῃ
<span class="lb" data-page="1.25" data-line="7" id="p1.25.7"></span>λέγοντος· Διάθεσις ἀθλητικὴ οὐ φύσει, ἕξις ὑγιεινὴ κρείσσων·
<span class="lb" data-page="1.25" data-line="8" id="p1.25.8"></span>ἔπειτα δὲ καὶ τῶν ἄλλων ἁπάντων τῶν μετ’ αὐτὸν
<span class="lb" data-page="1.25" data-line="9" id="p1.25.9"></span>ἀρίστων ἰατρῶν. Ὅλως μὲν οὖν ἐπὶ μάρτυρος οὐκ ἐβουλόμην
<span class="lb" data-page="1.25" data-line="10" id="p1.25.10"></span>κρίνεσθαι· ῥητορικὸν γὰρ τὸ τοιοῦτον μᾶλλον ἢ τιμῶντος
<span class="lb" data-page="1.25" data-line="11" id="p1.25.11"></span>ἀλήθειαν ἀνδρός· ὅμως δ’ ἐπειδὴ τινὲς ἐπὶ τὸν
<span class="lb" data-page="1.25" data-line="12" id="p1.25.12"></span>τῶν πολλῶν ἔπαινον καταφεύγουσι καὶ τὴν παρὰ τούτων
<span class="lb" data-page="1.25" data-line="13" id="p1.25.13"></span>κενὴν δόξαν, ἀφέντες αὐτὸ τὸ ἐπιτήδευμα γυμνὸν τῶν
<span class="lb" data-page="1.25" data-line="14" id="p1.25.14"></span>ἔξωθεν σκοπεῖν, ἠναγκάσθην κᾀν τούτοις προχειρίζεσθαι
<span class="lb" data-page="1.25" data-line="15" id="p1.25.15"></span>τοὺς μάρτυρας, ἵν’, ὅτι μηδ’ ἐνταῦθα πλέον ἔχουσί τι,
<span class="lb" data-page="1.25" data-line="16" id="p1.25.16"></span>γιγνώσκωσιν. Ὅθεν δὲ τὸ τῆς Φρύνης εὔκαιρον ἤδη μοι ﻿
<span class="pb" data-page="1.26" id="p1.26"></span>
<span class="lb" data-page="1.26" data-line="1" id="p1.26.1"></span>διηγήσασθαι. αὕτη ποτ’ ἐν συμποσίῳ, παιδιᾶς τοιαύτης γενομένης,
<span class="lb" data-page="1.26" data-line="2" id="p1.26.2"></span>ὡς ἕκαστον ἐν μέρει προστάξαι τοῖς συμπόταις, ἃ
<span class="lb" data-page="1.26" data-line="3" id="p1.26.3"></span>βούλοιτο, θεασαμένη παρούσας γυναῖκας ἀγχούσῃ τε καὶ
<span class="lb" data-page="1.26" data-line="4" id="p1.26.4"></span>ψιμμυθίῳ καὶ φύκει κεκαλλωπισμένας, ἐκέλευσεν, ὕδατος
<span class="lb" data-page="1.26" data-line="5" id="p1.26.5"></span>κομισθέντος, ἀρυσαμένας ταῖς χερσὶ, προσενεγκεῖν ἅπαξ
<span class="lb" data-page="1.26" data-line="6" id="p1.26.6"></span>αὐτῷ τῷ προσώπῳ, καὶ μετὰ τοῦτο εὐθέως ἀπομάξασθαι
<span class="lb" data-page="1.26" data-line="7" id="p1.26.7"></span>σινδονίῳ, καὶ αὐτὴ πρώτη τοῦτ’ ἔπραξε· ταῖς μὲν οὖν ἄλλαις
<span class="lb" data-page="1.26" data-line="8" id="p1.26.8"></span>ἁπάσαις σπίλου τὸ πρόσωπον ἐπληρώθη, καὶ ἦν ὁμοιοτάτας
<span class="lb" data-page="1.26" data-line="9" id="p1.26.9"></span>ἰδεῖν τοῖς μορμολυκείοις· αὐτὴ δὲ καλλίων ἐφάνη·
<span class="lb" data-page="1.26" data-line="10" id="p1.26.10"></span>μόνη γὰρ ἦν ἀκαλλώπιστός τε καὶ αὐτοφυῶς καλὴ, μηδεμιᾶς
<span class="lb" data-page="1.26" data-line="11" id="p1.26.11"></span>πανουργίας κομμωτικῆς δεομένη. Ὥσπερ οὖν τὸ ἀληθινὸν κάλλος
<span class="lb" data-page="1.26" data-line="12" id="p1.26.12"></span>ἀκριβῶς ἐξετάζεται μόνον αὐτὸ καθ’ ἑαυτὸ, τῶν ἔξωθεν
<span class="lb" data-page="1.26" data-line="13" id="p1.26.13"></span>αὐτῷ προσιόντων ἁπάντων γυμνωθὲν, οὕτω καὶ τὴν ἀθλητικὴν
<span class="lb" data-page="1.26" data-line="14" id="p1.26.14"></span>ἐπιτήδευσιν ἐξετάζεσθαι προσήκει μόνην, εἴ τι φαίνοιτο
<span class="lb" data-page="1.26" data-line="15" id="p1.26.15"></span>ἔχειν χρήσιμον, ἢ κοινῇ ταῖς πόλεσιν, ἢ ἰδίᾳ τοῖς
<span class="lb" data-page="1.26" data-line="16" id="p1.26.16"></span>μεταχειριζομένοις αὐτήν. 
</p>
</section>
<section id="s11" title="Chapter 11">
<p>
<span class="lb" data-page="1.26" data-line="17" id="p1.26.17"></span>Ἀγαθῶν οὖν τῶν ἐν τῇ φύσει τῶν μὲν περὶ 
<span class="pb" data-page="1.27" id="p1.27"></span>
<span class="lb" data-page="1.27" data-line="1" id="p1.27.1"></span>ψυχὴν ὄντων, τῶν δὲ περὶ σῶμα, τῶν δ’ ἐκτὸς, καὶ παρὰ
<span class="lb" data-page="1.27" data-line="2" id="p1.27.2"></span>ταῦτα οὐδενὸς ἄλλου γένους ἀγαθῶν ἐπινοουμένου· ὅτι μὲν
<span class="lb" data-page="1.27" data-line="3" id="p1.27.3"></span>τῶν ψυχικῶν ἀγαθῶν οὐδ’ ὄναρ ποτὲ μετειλήφασιν οἱ
<span class="lb" data-page="1.27" data-line="4" id="p1.27.4"></span>ἀθλοῦντες, εὔδηλον παντί. τὴν ἀρχὴν γὰρ οὐδ’ εἰ ψυχὴν
<span class="lb" data-page="1.27" data-line="5" id="p1.27.5"></span>
<span class="milestone ed2page" data-n="12" data-unit="ed2page" id="ed2page.12"></span>ἔχουσι γιγνώσκουσι, τοσοῦτον ἀποδέουσι τοῦ λογικὴν
<span class="lb" data-page="1.27" data-line="6" id="p1.27.6"></span>αὐτὴν ἐπίστασθαι. Σαρκῶν γὰρ ἀεὶ καὶ αἵματος ἀθροίζοντες
<span class="lb" data-page="1.27" data-line="7" id="p1.27.7"></span>πλῆθος, ὡς ἐν βορβόρῳ πολλῷ τὴν ψυχὴν ἑαυτῶν
<span class="lb" data-page="1.27" data-line="8" id="p1.27.8"></span>ἔχουσι κατεσβεσμένην, οὐδὲν ἀκριβὲς νοῆσαι δυναμένην,
<span class="lb" data-page="1.27" data-line="9" id="p1.27.9"></span>ἀλλ’ ἄνουν, ὁμοίως τοῖς ἀλόγοις ζώοις. Ἴσως δ’ ἀμφισβητήσειαν,
<span class="lb" data-page="1.27" data-line="10" id="p1.27.10"></span>ὡς τῶν περὶ τὸ σῶμα τινὸς ἀγαθῶν ἐπήβολοι.
<span class="lb" data-page="1.27" data-line="11" id="p1.27.11"></span>πότερον οὖν τῆς τιμιωτάτης ὑγιείας ἀμφισβητήσουσιν; ἀλλ’
<span class="lb" data-page="1.27" data-line="12" id="p1.27.12"></span>οὐδένας ἄλλους ἂν εὕροις ἐν σφαλερωτέρᾳ διαθέσει σώματος,
<span class="lb" data-page="1.27" data-line="13" id="p1.27.13"></span>εἴπερ Ἱπποκράτει δεῖ πιστεύειν εἰπόντι· Τὴν καὶ ἐπ’ ἄκρον
<span class="lb" data-page="1.27" data-line="14" id="p1.27.14"></span>εὐεξίαν σφαλερὰν ὑπάρχειν, ἣν μεταδιώκουσιν οὗτοι· καὶ
<span class="lb" data-page="1.27" data-line="15" id="p1.27.15"></span>δὴ καὶ ὅτι ἄσκησις μὲν ὑγιείης, ἀκορίη τροφῆς, ἀοκνίη πόνων,
<span class="lb" data-page="1.27" data-line="16" id="p1.27.16"></span>Ἱπποκράτει καλῶς εἰρημένον, ἐπαινεῖται πρὸς ἁπάντων. 
<span class="pb" data-page="1.28" id="p1.28"></span>
<span class="lb" data-page="1.28" data-line="1" id="p1.28.1"></span>Οἱ δὲ τοὐναντίον ἐπιτηδεύουσιν, ὑπερπονοῦντές τε καὶ
<span class="lb" data-page="1.28" data-line="2" id="p1.28.2"></span>ὑπερπιπλάμενοι, καὶ ὅλως τὸν τοῦ παλαιοῦ λόγον, ὡς κορυβαντιῶντες,
<span class="lb" data-page="1.28" data-line="3" id="p1.28.3"></span>κατεγνωκότες. Ὁ μὲν γὰρ ὑγιεινὴν δίαιταν
<span class="lb" data-page="1.28" data-line="4" id="p1.28.4"></span>ὑποτιθέμενος ἔλεγε· Πόνοι, σιτία, ποτὰ, ὕπνοι, ἀφροδίσια,
<span class="lb" data-page="1.28" data-line="5" id="p1.28.5"></span>πάντα μέτρια. Οἱ δὲ τὰ γυμνάσια πέρα τοῦ
<span class="lb" data-page="1.28" data-line="6" id="p1.28.6"></span>προσήκοντος ἑκάστης ἡμέρας διαπονοῦσι, τροφάς τε προσφέρονται
<span class="lb" data-page="1.28" data-line="7" id="p1.28.7"></span>σὺν ἀνάγκῃ πολλάκις ἄχρι μέσων νυκτῶν ἐκτείνοντες
<span class="lb" data-page="1.28" data-line="8" id="p1.28.8"></span>τὴν ἐδωδήν· ὡς προσηκόντως ἄν τινα ἐπ’ αὐτῶν
<span class="lb" data-page="1.28" data-line="9" id="p1.28.9"></span>εἰπεῖν·
</p>
<div class="lg">
<div class="l">
<span class="lb" data-page="1.28" data-line="10" id="p1.28.10"></span>Ἄλλοι μέν ῥα θεοί τε καὶ ἀνέρες ἱπποκορυσταὶ</div>
<div class="l">
<span class="lb" data-page="1.28" data-line="11" id="p1.28.11"></span>Εὗδον παννύχιοι, μαλακῷ δεδμημένοι ὕπνῳ·</div>
<div class="l">
<span class="lb" data-page="1.28" data-line="12" id="p1.28.12"></span>Ἀλλ’ οὐκ ἀθλητὰς κακοδαίμονας ὕπνος ἔμαρπτεν.</div>
</div>
<p>
<span class="lb" data-page="1.28" data-line="13" id="p1.28.13"></span>
<span class="milestone ed1page" data-n="5" data-unit="ed1page" id="ed1page.5"></span>Ἀνάλογον τοίνυν τούτοις καὶ ἡ τῶν ὕπνων αὐτοῖς ἔχει
<span class="lb" data-page="1.28" data-line="14" id="p1.28.14"></span>συμμετρία. ἡνίκα γὰρ οἱ κατὰ φύσιν βιοῦντες ἀπὸ τῶν ἔργων
<span class="lb" data-page="1.28" data-line="15" id="p1.28.15"></span>ἥκουσιν ἐδεσμάτων δεόμενοι, τηνικαῦθ’ οὗτοι διανίστανται
<span class="lb" data-page="1.28" data-line="16" id="p1.28.16"></span>τῶν ὕπνων. ὥστε ἐοικέναι τὸν βίον αὐτῶν ὑῶν
<span class="lb" data-page="1.28" data-line="17" id="p1.28.17"></span>διαγωγῇ· πλήν γε ὅσον οἱ μὲν ὗες οὐχ ὑπερπονοῦσιν, οὐδὲ 
<span class="pb" data-page="1.29" id="p1.29"></span>
<span class="lb" data-page="1.29" data-line="1" id="p1.29.1"></span>πρὸς ἀνάγκην ἐσθίουσιν· οἱ δὲ καὶ ταῦτα πάσχουσι καὶ
<span class="lb" data-page="1.29" data-line="2" id="p1.29.2"></span>ῥοδοδάφναις ἐνίοτε τὰ νῶτα διακναίονται. Ὁ μὲν οὖν παλαιὸς
<span class="lb" data-page="1.29" data-line="3" id="p1.29.3"></span>Ἱπποκράτης, πρὸς οἷς εἶπεν ἔμπροσθεν, ἔτι καὶ ταῦτα
<span class="lb" data-page="1.29" data-line="4" id="p1.29.4"></span>φησί· Τὸ κατὰ πολὺ καὶ ἐξαπίνης πληροῦν ἢ κενοῦν, ἢ
<span class="lb" data-page="1.29" data-line="5" id="p1.29.5"></span>θερμαίνειν, ἢ ψύχειν, ἢ ἄλλως ὁπωσοῦν τὸ σῶμα κινεῖν,
<span class="lb" data-page="1.29" data-line="6" id="p1.29.6"></span>σφαλερόν. πᾶν γὰρ, φησὶ, τὸ πολὺ τῇ φύσει πολέμιον.
<span class="lb" data-page="1.29" data-line="7" id="p1.29.7"></span>Οἱ δ’ οὔτε τούτων ἐπαΐουσιν, οὔτε τῶν ἄλλων, ὅσα, καλῶς
<span class="lb" data-page="1.29" data-line="8" id="p1.29.8"></span>εἰπόντος ἐκείνου, παραβαίνουσιν· ἀλλὰ πάντ’ ἐξ ὑπεναντίου
<span class="lb" data-page="1.29" data-line="9" id="p1.29.9"></span>τοῖς ὑγιεινοῖς παραγγέλμασιν ἐπιτηδεύουσιν. καὶ
<span class="lb" data-page="1.29" data-line="10" id="p1.29.10"></span>διὰ τοῦτ’ ἂν ἔγωγε φαίην, ἄσκησιν οὐχ ὑγιείας, ἀλλὰ νόσου
<span class="lb" data-page="1.29" data-line="11" id="p1.29.11"></span>μᾶλλον εἶναι τὸ ἐπιτήδευμα. Τοῦτο δ’ οἶμαι καὶ αὐτὸν
<span class="lb" data-page="1.29" data-line="12" id="p1.29.12"></span>τὸν Ἱπποκράτην φρονεῖν, ἐπειδὰν λέγῃ· Διάθεσις ἀθλητικὴ
<span class="lb" data-page="1.29" data-line="13" id="p1.29.13"></span>οὐ φύσει, ἕξις ὑγιεινὴ κρείσσων. Οὐ γὰρ μόνον τοῦ κατὰ
<span class="lb" data-page="1.29" data-line="14" id="p1.29.14"></span>φύσιν ἐστερῆσθαι τὸ ἐπιτήδευμα δι’ ὧν εἶπε ἐδήλωσεν·
<span class="lb" data-page="1.29" data-line="15" id="p1.29.15"></span>ἀλλ’ οὐδ’ ἕξιν ὠνόμασε τὴν διάθεσιν αὐτῶν, ἀφαιρούμενος
<span class="lb" data-page="1.29" data-line="16" id="p1.29.16"></span>καὶ τῆς προσηγορίας αὐτῶν, ᾗ προσαγορεύουσι ἅπαντες οἱ
<span class="lb" data-page="1.29" data-line="17" id="p1.29.17"></span>παλαιοὶ τοὺς ὄντως ὑγιαίνοντας. ἡ μὲν γὰρ ἕξις ἔμμονός 
<span class="pb" data-page="1.30" id="p1.30"></span>
<span class="lb" data-page="1.30" data-line="1" id="p1.30.1"></span>τις καὶ δυσαλλοίωτος διάθεσις· ἡ δὲ τῶν ἀθλητῶν ἐπ’
<span class="lb" data-page="1.30" data-line="2" id="p1.30.2"></span>ἄκρον εὐεξία σφαλερά τε καὶ εὐμετάπτωτος. οὔτε γὰρ
<span class="lb" data-page="1.30" data-line="3" id="p1.30.3"></span>πρόσθεσιν ἔτι διὰ τὴν ἀκρότητα χωρεῖ, καὶ τὸ μὴ δύνασθαι
<span class="lb" data-page="1.30" data-line="4" id="p1.30.4"></span>μένειν ἐπὶ ταὐτοῦ, μηδ’ ἀτρεμεῖν, λοιπὴν ἔχει τὴν
<span class="lb" data-page="1.30" data-line="5" id="p1.30.5"></span>ἐπὶ τὸ χεῖρον ὁδόν. Οὕτως μὲν ἀθλοῦσιν αὐτοῖς διάκειται
<span class="lb" data-page="1.30" data-line="6" id="p1.30.6"></span>τὸ σῶμα· καταλύσασι δὲ πολὺ δή τι χεῖρον. Ἔνιοι μὲν
<span class="lb" data-page="1.30" data-line="7" id="p1.30.7"></span>γὰρ μετ’ ὀλίγον ἀποθνήσκουσιν· ἔνιοι δ’ ἐπὶ πλέον ἥκουσιν
<span class="lb" data-page="1.30" data-line="8" id="p1.30.8"></span>ἡλικίας, ἀλλ’ οὐδ’ αὐτοὶ γηρῶσιν, οὐδὲ, <span class="milestone ed2page" data-n="13" data-unit="ed2page" id="ed2page.13"></span>κᾂν ἐφίκωνται
<span class="lb" data-page="1.30" data-line="9" id="p1.30.9"></span>ποτὲ εἰς τοῦτο, τῶν Ὁμηρικῶν οὐδὲν ἀπολείπονται
<span class="lb" data-page="1.30" data-line="10" id="p1.30.10"></span>Λιτῶν,
</p>
<div class="l">
<span class="lb" data-page="1.30" data-line="11" id="p1.30.11"></span>Χωλοί τε ῥυσοί τε παραβλῶπές τ’ ὀφθαλμὼ</div>
<p>
<span class="lb" data-page="1.30" data-line="12" id="p1.30.12"></span>ἀποτελούμενοι. Ὡς γὰρ τὰ διασεισθέντα τῶν τειχῶν ἀπὸ
<span class="lb" data-page="1.30" data-line="13" id="p1.30.13"></span>μηχανημάτων ἑτοίμως ὑπὸ τῆς τυχούσης διαλύεται βλάβης,
<span class="lb" data-page="1.30" data-line="14" id="p1.30.14"></span>οὔτε σεισμὸν, οὔτ’ ἄλλην τινὰ βραχυτέραν δυνάμενα φέρειν
<span class="lb" data-page="1.30" data-line="15" id="p1.30.15"></span>περίστασιν· οὕτω καὶ τὰ τῶν ἀθλητῶν σώματα σαθρὰ καὶ
<span class="lb" data-page="1.30" data-line="16" id="p1.30.16"></span>ἀσθενῆ ταῖς κατὰ τὴν ἐπιτήδευσιν γεγονότα πληγαῖς, ἕτοιμα ﻿
<span class="pb" data-page="1.31" id="p1.31"></span>
<span class="lb" data-page="1.31" data-line="1" id="p1.31.1"></span>πρὸς τὸ πάσχειν ἐστὶν ἐπὶ ταῖς τυχούσαις προφάσεσιν.
<span class="lb" data-page="1.31" data-line="2" id="p1.31.2"></span>Οἱ μὲν γὰρ ὀφθαλμοὶ περιωρυγμένοι πολλάκις, ὅτ’ ἡ δύναμις
<span class="lb" data-page="1.31" data-line="3" id="p1.31.3"></span>οὐκέτ’ ἀντέχει, πληροῦνται ῥευμάτων· οἱ δ’ ὀδόντες,
<span class="lb" data-page="1.31" data-line="4" id="p1.31.4"></span>ἅτε διασεσεισμένοι πολλάκις, ἐπιλειπούσης ἐν τῷ χρόνῳ τῆς
<span class="lb" data-page="1.31" data-line="5" id="p1.31.5"></span>δυνάμεως αὐτῶν, ἑτοίμως ἐκπίπτουσι· τὰ δὲ λυγισθέντα
<span class="lb" data-page="1.31" data-line="6" id="p1.31.6"></span>τῶν ἄρθρων ἀσθενῆ πρὸς πᾶσαν τὴν ἔξωθεν βίαν γίνεται,
<span class="lb" data-page="1.31" data-line="7" id="p1.31.7"></span>καὶ πᾶν ῥῆγμα καὶ σπάσμα ῥᾳδίως κινεῖται. Σωματικῆς
<span class="lb" data-page="1.31" data-line="8" id="p1.31.8"></span>μὲν οὖν ὑγιείας ἕνεκα φανερὸν, ὡς οὐδὲν ἄλλο γένος ἀθλιώτερόν
<span class="lb" data-page="1.31" data-line="9" id="p1.31.9"></span>ἐστι τῶν ἀθλητῶν. ὥστ’ εἰκότως ἄν τις εἴποι εὐφυῶς
<span class="lb" data-page="1.31" data-line="10" id="p1.31.10"></span>ὀνομάζεσθαι, τῶν ἀθλητῶν προσαγορευθέντων, ἢ ἀπὸ τοῦ
<span class="lb" data-page="1.31" data-line="11" id="p1.31.11"></span>ἀθλητοῦ τὴν προσηγορίαν τῶν ἀθλίων ἐσχηκότων, ἢ κοινῶς
<span class="lb" data-page="1.31" data-line="12" id="p1.31.12"></span>ἀμφοτέρων καθάπερ ἀπὸ πηγῆς μιᾶς τῆς ἀθλιότητος
<span class="lb" data-page="1.31" data-line="13" id="p1.31.13"></span>ὠνομασμένων. 
</p>
</section>
<section id="s12" title="Chapter 12">
<p>
<span class="lb" data-page="1.31" data-line="14" id="p1.31.14"></span>Ἀλλ’ ἐπειδὴ καὶ περὶ τοῦ μεγίστου τῶν σωματικῶν
<span class="lb" data-page="1.31" data-line="15" id="p1.31.15"></span>ἀγαθῶν, τῆς ὑγιείας, ἐσκέμμεθα, μεταβῶμεν ἐπὶ
<span class="lb" data-page="1.31" data-line="16" id="p1.31.16"></span>τὰ λοιπά. Τὰ μὲν δὴ περὶ κάλλους οὕτως αὐτοῖς ἔχει, ὡς
<span class="lb" data-page="1.31" data-line="17" id="p1.31.17"></span>μὴ μόνον ὠφελεῖσθαί τι πρὸς τῆς ἀθλήσεως τὴν φύσιν· 
<span class="pb" data-page="1.32" id="p1.32"></span>
<span class="lb" data-page="1.32" data-line="1" id="p1.32.1"></span>ἀλλὰ καὶ πολλοὺς αὐτῶν πάνυ συμμέτρως ἔχοντας τῶν μελῶν
<span class="lb" data-page="1.32" data-line="2" id="p1.32.2"></span>οἱ γυμνασταὶ παραλαβόντες, ὑπερπιάναντές τε καὶ
<span class="lb" data-page="1.32" data-line="3" id="p1.32.3"></span>διασάξαντες αἵματί τε καὶ σαρξὶν, εἰς τοὐναντίον ἤγαγον.
<span class="lb" data-page="1.32" data-line="4" id="p1.32.4"></span>Ἐνίων δὲ καὶ τὰ πρόσωπα παντάπασιν ἄμορφα καὶ δυσειδῆ
<span class="lb" data-page="1.32" data-line="5" id="p1.32.5"></span>κατέστησαν καὶ μάλιστα τῶν παγκράτιον ἢ πυγμὴν ἀσκησάντων.
<span class="lb" data-page="1.32" data-line="6" id="p1.32.6"></span>Ὅταν δὲ καὶ τῶν μελῶν τι τελέως ἀποκλάσωσιν,
<span class="lb" data-page="1.32" data-line="7" id="p1.32.7"></span>ἢ διαστρέψωσιν, ἢ τοὺς ὀφθαλμοὺς ἐκκόψωσι, τότ’, οἶμαι,
<span class="lb" data-page="1.32" data-line="8" id="p1.32.8"></span>τότε καὶ μάλιστα τὸ τῆς ἐπιτηδεύσεως αὐτῶν ἀποτελούμενον
<span class="lb" data-page="1.32" data-line="9" id="p1.32.9"></span>κάλλος ἐναργῶς ὁρᾶσθαι. Ταῦτα μὲν οὖν αὐτοῖς ὑγιαίνουσιν
<span class="lb" data-page="1.32" data-line="10" id="p1.32.10"></span>εἰς κάλλος εὐτύχηται· καταλύσασι δὲ καὶ τὰ λοιπὰ τῶν
<span class="lb" data-page="1.32" data-line="11" id="p1.32.11"></span>τοῦ σώματος αἰσθητηρίων προσαπόλλυται, καὶ πάνθ’, ὡς ἔφην,
<span class="lb" data-page="1.32" data-line="12" id="p1.32.12"></span>τὰ μέλη διαστρεφόμενα παντοίας ἀμορφίας αἴτια γίνεται. 
</p>
</section>
<section id="s13" title="Chapter 13">
<p>
<span class="lb" data-page="1.32" data-line="13" id="p1.32.13"></span>Ἀλλ’ ἴσως τῶν εἰρημένων οὐδενὸς, ἰσχύος δ’
<span class="lb" data-page="1.32" data-line="14" id="p1.32.14"></span>ἀντιποιήσονται, τοῦτο γὰρ, εὖ οἶδα, ἓν φήσουσιν ἰσχυρότατον
<span class="lb" data-page="1.32" data-line="15" id="p1.32.15"></span>πάντων εἶναι. Ποίας, ὦ πρὸς θεῶν, ἰσχύος καὶ ποῦ
<span class="lb" data-page="1.32" data-line="16" id="p1.32.16"></span>χρησίμης; πότερον τῆς εἰς τὰ γεωργικὰ τῶν ἔργων; πάνυ 
<span class="pb" data-page="1.33" id="p1.33"></span>
<span class="lb" data-page="1.33" data-line="1" id="p1.33.1"></span>μὲν οὖν καλῶς ἢ σκάπτειν, ἢ θερίζειν, ἢ ἀροῦν, ἤ τι τῶν
<span class="lb" data-page="1.33" data-line="2" id="p1.33.2"></span>ἄλλων τῶν κατὰ γεωργίαν δύνανται. Ἀλλ’ ἴσως εἰς τὰ πολεμικά;
<span class="lb" data-page="1.33" data-line="3" id="p1.33.3"></span>τὸν Εὐριπίδην αὖθίς μοι κάλει, ὅστις αὐτοὺς
<span class="lb" data-page="1.33" data-line="4" id="p1.33.4"></span>ὑμνήσει λέγων·
</p>
<div class="lg">
<div class="l">
<span class="lb" data-page="1.33" data-line="5" id="p1.33.5"></span>Πότερα μαχοῦνται πολεμίοισιν, ἐν χεροῖν</div>
<div class="l">
<span class="lb" data-page="1.33" data-line="6" id="p1.33.6"></span>Δίσκους ἔχοντες;</div>
</div>
<p>
<span class="lb" data-page="1.33" data-line="7" id="p1.33.7"></span>
<span class="milestone ed2page" data-n="14" data-unit="ed2page" id="ed2page.14"></span>τῷ γὰρ ὄντι
</p>
<div class="l">
<span class="lb" data-page="1.33" data-line="8" id="p1.33.8"></span>Οὐδεὶς σιδήρου ταῦτα μωραίνει πέλας.</div>
<p>
<span class="lb" data-page="1.33" data-line="9" id="p1.33.9"></span>Ἀλλὰ πρὸς κρύος καὶ θάλπος ἰσχυροὶ, αὐτοῦ γε τοῦ Ἡρακλέους
<span class="lb" data-page="1.33" data-line="10" id="p1.33.10"></span>ζηλωταὶ, ὡς ἑνὶ καὶ χειμῶνι καὶ θέρει σκέπεσθαι
<span class="lb" data-page="1.33" data-line="11" id="p1.33.11"></span>δέρματι, ὡς ἀνυπόδετοι διατελεῖν, ὑπαίθριοι κοιμᾶσθαι,
<span class="lb" data-page="1.33" data-line="12" id="p1.33.12"></span>χαμευνεῖν; ἐν ἅπασι γὰρ τούτοις τῶν νεογνῶν παίδων εἰσὶν
<span class="lb" data-page="1.33" data-line="13" id="p1.33.13"></span>ἀσθενέστεροι. Ἐν τίνι τοίνυν ἔτι τὴν ἰσχὺν ἐπιδείξονται;
<span class="lb" data-page="1.33" data-line="14" id="p1.33.14"></span>ἢ ἐπὶ τίνι μέγα φρονήσουσιν; οὐ γὰρ δή που ὅτι τοὺς σκυτοτόμους,
<span class="lb" data-page="1.33" data-line="15" id="p1.33.15"></span>ἢ τέκτονας, ἢ τοὺς οἰκοδόμους οἷοί τ’ εἰσὶ καταβάλλειν
<span class="lb" data-page="1.33" data-line="16" id="p1.33.16"></span>ἐν παλαίστρᾳ τε καὶ σταδίῳ. Τάχ’ οὖν ἐπὶ τῷ
<span class="lb" data-page="1.33" data-line="17" id="p1.33.17"></span>δι’ ὅλης ἡμέρας κονίεσθαι δικαιοῦσιν· ἀλλὰ τοῦτό γε καὶ 
<span class="pb" data-page="1.34" id="p1.34"></span>
<span class="lb" data-page="1.34" data-line="1" id="p1.34.1"></span>τοῖς ὄρτυξι καὶ τοῖς πέρδιξιν ὑπάρχει. καὶ εἴπερ ἐπὶ τούτῳ
<span class="lb" data-page="1.34" data-line="2" id="p1.34.2"></span>μέγα χρὴ φρονεῖν, ἐπὶ τῷ δι’ ὅλης ἡμέρας βορβόρῳ λούεσθαι.
<span class="lb" data-page="1.34" data-line="3" id="p1.34.3"></span>Ἀλλὰ νὴ Δία τῶν ἱερουργημένων ἕνα ταύρων ἀναθέμενος
<span class="lb" data-page="1.34" data-line="4" id="p1.34.4"></span>τοῖς ὤμοις ὁ Μίλων ἐκεῖνος ὁ Κροτωνιάτης διεκόμισέ ποτε
<span class="lb" data-page="1.34" data-line="5" id="p1.34.5"></span>τὸ στάδιον. ὦ τῆς ὑπερβαλλούσης ἀνοίας, ὡς μηδὲ τοῦτο
<span class="lb" data-page="1.34" data-line="6" id="p1.34.6"></span>γιγνώσκειν, ὅτι πρὸ βραχέος τὸ αὐτὸ τοῦτο σῶμα, τοῦ
<span class="lb" data-page="1.34" data-line="7" id="p1.34.7"></span>ταύρου ζῶντος, ἐβάσταζεν ἡ ψυχὴ τοῦ ζώου, καὶ
<span class="lb" data-page="1.34" data-line="8" id="p1.34.8"></span>πολλῷ γ’ ἀκοπώτερον ἢ ὁ Μίλων ἦγε, καὶ θεῖν ἐδύνατο
<span class="lb" data-page="1.34" data-line="9" id="p1.34.9"></span>βαστάζουσα· ἀλλ’ ὅμως οὐδενὸς ἦν ἀξία παραπλησίως τῇ
<span class="lb" data-page="1.34" data-line="10" id="p1.34.10"></span>Μίλωνος. Ἐδήλωσε δὲ καὶ ἡ τελευτὴ τἀνδρὸς, ὅπως ἦν
<span class="lb" data-page="1.34" data-line="11" id="p1.34.11"></span>ἀνόητος, ὅς γε θεασάμενός ποτε νεανίσκον σχίζοντα κατὰ
<span class="lb" data-page="1.34" data-line="12" id="p1.34.12"></span>μῆκος ξύλα ἐνθέσει σφηνῶν, ἐκεῖνον μὲν ἀπώθησε καταγελάσας,
<span class="lb" data-page="1.34" data-line="13" id="p1.34.13"></span>αὐτὸς δὲ διὰ τῶν ἑαυτοῦ χειρῶν μόνων ἐτόλμησε
<span class="lb" data-page="1.34" data-line="14" id="p1.34.14"></span>διασπᾷν αὐτό· κᾄπειθ’ ὅσον εἶχεν ἰσχύος εὐθὺς ἐν τῇ
<span class="lb" data-page="1.34" data-line="15" id="p1.34.15"></span>πρώτῃ προσβολῇ πληρώσας, διέστησε μὲν ἑκατέρωσε τὰ
<span class="lb" data-page="1.34" data-line="16" id="p1.34.16"></span>μέρη τοῦ ξύλου· τῶν σφηνῶν δ’ ἐκπεσόντων ἐν τῷδε, τὸ
<span class="lb" data-page="1.34" data-line="17" id="p1.34.17"></span>λοιπὸν τοῦ ξύλου μέρος ἀδυνατῶν διαστῆσαι, μέχρι πολλοῦ
<span class="lb" data-page="1.34" data-line="18" id="p1.34.18"></span>μὲν ἀντεῖχεν, ὕστερον δὲ νικηθεὶς, οὐκ ἔφθασε κομίσασθαι 
<span class="pb" data-page="1.35" id="p1.35"></span>
<span class="lb" data-page="1.35" data-line="1" id="p1.35.1"></span>τὰς χεῖρας, ἀλλ’ ὑπὸ τῶν μερῶν τοῦ ξύλου συνελθόντων
<span class="lb" data-page="1.35" data-line="2" id="p1.35.2"></span>ἀλλήλοις καταλειφθεῖσαι, συνετρίβησαν μὲν αὗται πρῶται,
<span class="lb" data-page="1.35" data-line="3" id="p1.35.3"></span>θανάτου δ’ οἰκτροῦ τῷ Μίλωνι κατέστησαν αἴτιαι. Πάνυ
<span class="lb" data-page="1.35" data-line="4" id="p1.35.4"></span>γοῦν ὤνησεν αὐτὸν εἰς τὸ μηδὲν παθεῖν ὁ νεκρὸς ταῦρος ἐν
<span class="lb" data-page="1.35" data-line="5" id="p1.35.5"></span>τῷ σταδίῳ βασταχθείς; ἢ τὸ κοινὸν τῶν Ἑλλήνων ἔσωσεν
<span class="lb" data-page="1.35" data-line="6" id="p1.35.6"></span>ἂν, ἡνίκα πρὸς τὸν βάρβαρον ἐπολέμουν, ἡ τοιαύτη τοῦ
<span class="lb" data-page="1.35" data-line="7" id="p1.35.7"></span>Μίλωνος ἐνέργεια περὶ τὸν ταῦρον, ἀλλ’ οὐχ ἡ Θεμιστοκλέους
<span class="lb" data-page="1.35" data-line="8" id="p1.35.8"></span>σοφία, πρῶτον μὲν ὑποκριναμένου καλῶς τὸν χρησμὸν,
<span class="lb" data-page="1.35" data-line="9" id="p1.35.9"></span>εἶτα στρατηγήσαντος ὡς ἐχρῆν;
</p>
<div class="lg">
<div class="l">
<span class="lb" data-page="1.35" data-line="10" id="p1.35.10"></span>Σοφὸν γὰρ ἓν βούλευμα πολλὰς χεῖρας νικᾷ·</div>
<div class="l">
<span class="lb" data-page="1.35" data-line="11" id="p1.35.11"></span>Σὺν ὅπλοις δ’ ἀμαθία χεῖρον ἢ κακόν.</div>
</div>
<p>
<span class="lb" data-page="1.35" data-line="12" id="p1.35.12"></span>Ὅτι μὲν εἰς οὐδὲν τῶν κατὰ τὸν βίον ἔργων χρήσιμος ἡ τῶν
<span class="lb" data-page="1.35" data-line="13" id="p1.35.13"></span>ἀθλητῶν ἄσκησις, εὖ οἶδ’ ὅτι σαφὲς ἤδη γέγονεν· ὅτι δὲ
<span class="lb" data-page="1.35" data-line="14" id="p1.35.14"></span>καὶ ἐν ἑαυτοῖς, οἷς <span class="milestone ed1page" data-n="6" data-unit="ed1page" id="ed1page.6"></span>ἀσκοῦσιν, οὐδενός εἰσιν ἄξιοι λόγου,
<span class="lb" data-page="1.35" data-line="15" id="p1.35.15"></span>μάθοιτ’ ἂν, εἰ διηγησαίμην ὑμῖν τὸν μῦθον ἐκεῖνον,
<span class="lb" data-page="1.35" data-line="16" id="p1.35.16"></span>ὃν τῶν οὐκ ἀμούσων ἀνδρῶν τις ἐντείνας ἔπεσι διεσκεύασεν. ﻿
<span class="pb" data-page="1.36" id="p1.36"></span>
<span class="lb" data-page="1.36" data-line="1" id="p1.36.1"></span>ἔστι δὲ οὗτος· Εἰ Διὸς γνώμῃ πᾶσι τοῖς ζώοις ὁμόνοια καὶ
<span class="lb" data-page="1.36" data-line="2" id="p1.36.2"></span>κοινωνία γένοιτο πρὸς τὸν βίον, ὡς τὸν ἐν Ὀλυμπία κήρυκα
<span class="lb" data-page="1.36" data-line="3" id="p1.36.3"></span>μὴ μόνον ἀνθρώπους τοὺς ἀγωνιουμένους καλεῖν, ἀλλὰ
<span class="lb" data-page="1.36" data-line="4" id="p1.36.4"></span>καὶ πᾶσιν ἐπιτρέπειν τοῖς ζώοις εἰς τὸ στάδιον ἥκειν ἓν,
<span class="lb" data-page="1.36" data-line="5" id="p1.36.5"></span>οὐδένα ἂν ἄνθρωπον οἶμαι στεφθήσεσθαι. Ἐν μὲν γὰρ
<span class="lb" data-page="1.36" data-line="6" id="p1.36.6"></span>δολιχῷ ὑπέρτατος, φησὶν, ὁ ἵππος ἔσται·
</p>
<div class="lg">
<div class="l">
<span class="lb" data-page="1.36" data-line="7" id="p1.36.7"></span>Τὸ στάδιον δὲ λαγωὸς ἀποίσεται· ἐν δὲ διαύλῳ</div>
<div class="l">
<span class="lb" data-page="1.36" data-line="8" id="p1.36.8"></span>Δορκὰς ἀριστεύσει· μερόπων δ’ ἐναρίθμιος οὐδεὶς</div>
<div class="l">
<span class="lb" data-page="1.36" data-line="9" id="p1.36.9"></span>Ἐν ποσίν. ὦ κοῦφοι ἀσκητῆρες, ἄθλιοι ἄνδρες.</div>
</div>
<p>
<span class="lb" data-page="1.36" data-line="10" id="p1.36.10"></span>Ἀλλ’ οὐδὲ τῶν ἀφ’ Ἡρακλέους τὶς ἐλέφαντος ἢ λέοντος
<span class="lb" data-page="1.36" data-line="11" id="p1.36.11"></span>ἰσχυρότερος ἂν φανείη. Οἶμαι δ’, ὅτι καὶ ταῦρος πυγμῇ
<span class="lb" data-page="1.36" data-line="12" id="p1.36.12"></span>στεφθήσεται. καὶ <span class="milestone ed2page" data-n="15" data-unit="ed2page" id="ed2page.15"></span>ὄνος, φησὶ, λὰξ ὅτι εἰ βούλεται
<span class="lb" data-page="1.36" data-line="13" id="p1.36.13"></span>ἐρίσας, αὐτὸν τὸν στέφανον οἴσεται. Αὐτὰρ ἐν ἱστορίῃ πολυπείρῳ
<span class="lb" data-page="1.36" data-line="14" id="p1.36.14"></span>γράψεται ὄνος, ὅτι παγκράτιον νίκησέ ποτε ἄνδρας.
<span class="lb" data-page="1.36" data-line="15" id="p1.36.15"></span>εἰκοστὴ δὲ καὶ πρώτη Ὀλυμπιὰς ἦν, ὅτ’ ἐνίκα ὀγκητής. 
<span class="pb" data-page="1.37" id="p1.37"></span>
<span class="lb" data-page="1.37" data-line="1" id="p1.37.1"></span>Πάνυ χαριέντως οὗτος ὁ μῦθος ἐπιδείκνυσι τὴν ἀθλητικὴν
<span class="lb" data-page="1.37" data-line="2" id="p1.37.2"></span>ἰσχὺν οὐ τῶν ἀνθρωπίνων οὖσαν ἀσκημάτων. καίτοι γ’ εἰ
<span class="lb" data-page="1.37" data-line="3" id="p1.37.3"></span>μηδὲν ἰσχύϊ πρωτεύουσι τῶν ζώων οἱ ἀθληταὶ, τίνος ἂν ἔτι
<span class="lb" data-page="1.37" data-line="4" id="p1.37.4"></span>τῶν ἄλλων ἐπήβολοι γενηθεῖεν ἀγαθῶν; 
</p>
</section>
<section id="s14" title="Chapter 14">
<p>
<span class="lb" data-page="1.37" data-line="5" id="p1.37.5"></span>Εἰ δὲ καὶ τὴν ἡδονὴν σώματός τις ἀγαθὸν
<span class="lb" data-page="1.37" data-line="6" id="p1.37.6"></span>εἶναι φαίη, οὐδὲ ταύτης αὐτῆς αὐτοῖς μέτεστι, οὔτ’ οὖν
<span class="lb" data-page="1.37" data-line="7" id="p1.37.7"></span>ἀθλοῦσιν οὔτε καταλύσασιν, εἴγε παρὰ μὲν τὸν τῆς ἀθλήσεως
<span class="lb" data-page="1.37" data-line="8" id="p1.37.8"></span>χρόνον ἐν πόνοις τε καὶ ταλαιπωρίαις εἰσὶν, οὐ γυμναζόμενοι
<span class="lb" data-page="1.37" data-line="9" id="p1.37.9"></span>μόνον, ἀλλὰ καὶ πρὸς ἀνάγκην ἐσθίοντες· ἡνίκα δὲ
<span class="lb" data-page="1.37" data-line="10" id="p1.37.10"></span>καὶ καταλύσαντες τύχοιεν, ἀνάπηροι τὰ πλεῖστα μέρη τοῦ
<span class="lb" data-page="1.37" data-line="11" id="p1.37.11"></span>σώματος γίνονται. Τάχ’ οὖν ἐπὶ τῷ χρήματα πάντων ἀθροίζειν
<span class="lb" data-page="1.37" data-line="12" id="p1.37.12"></span>πλεῖστα σεμνύνονται; καὶ μὴν ἐστὶν ὑμῖν θεάσασθαι
<span class="lb" data-page="1.37" data-line="13" id="p1.37.13"></span>πάντας αὐτοὺς ὀφείλοντας, οὐ μόνον ἐκεῖνον τὸν χρόνον,
<span class="lb" data-page="1.37" data-line="14" id="p1.37.14"></span>καθ’ ὃν ἀθλοῦσιν, ἀλλὰ καὶ καταλύσαντας τὴν ἄσκησιν,
<span class="lb" data-page="1.37" data-line="15" id="p1.37.15"></span>οὐδ’ ἂν εὕροις ἀθλητὴν οὐδενὸς πλουσιώτερον ἑνὸς τῶν
<span class="lb" data-page="1.37" data-line="16" id="p1.37.16"></span>ἐπιτυχόντων οἰκονόμων ἀνδρὸς πλουσίου. ἔστι δὲ οὐδ’ αὐτὸ 
<span class="pb" data-page="1.38" id="p1.38"></span>
<span class="lb" data-page="1.38" data-line="1" id="p1.38.1"></span>τὸ πλουτεῖν ἐξ ἐπιτηδεύματος ἀξιόλογον ἁπλῶς, ἀλλὰ τὸ
<span class="lb" data-page="1.38" data-line="2" id="p1.38.2"></span>τοιαύτην ἐπίστασθαι τέχνην, ἣ καὶ ναυαγήσασι συνεκκολυμβήσει,
<span class="lb" data-page="1.38" data-line="3" id="p1.38.3"></span>ὅπερ οὔτε τοῖς διοικοῦσι τὰ τῶν πλουσίων, οὔτε τοῖς
<span class="lb" data-page="1.38" data-line="4" id="p1.38.4"></span>τελώναις ἢ τοῖς ἐμπόροις ὑπάρχει. καίτοι πλουτοῦσιν ἐξ
<span class="lb" data-page="1.38" data-line="5" id="p1.38.5"></span>ἐπιτηδευμάτων οὗτοι μάλιστα, ἀλλ’ ἐὰν ἀπολέσωσι τὰ χρήματα,
<span class="lb" data-page="1.38" data-line="6" id="p1.38.6"></span>συναπολλύουσιν αὐτοῖς καὶ τὰς πράξεις, ἀφορμῆς μέν
<span class="lb" data-page="1.38" data-line="7" id="p1.38.7"></span>τινος χρημάτων εἰς αὐτὰς δεόμενοι, τῷ δὲ οὐκ ἔχειν ταύτην
<span class="lb" data-page="1.38" data-line="8" id="p1.38.8"></span>ἄρξασθαι τῆς ἀρχαίας πράξεως ἀδυνατοῦντες. οὐδὲ γὰρ
<span class="lb" data-page="1.38" data-line="9" id="p1.38.9"></span>δανείζει τις αὐτοῖς χωρὶς ἐνεχύρων ἢ ὑποθηκῶν. ὥστε εἰ
<span class="lb" data-page="1.38" data-line="10" id="p1.38.10"></span>καὶ πρὸς χρηματισμὸν ἀσφαλῆ τε καὶ οὐκ ἄδοξον ἀξιοῖ τις
<span class="lb" data-page="1.38" data-line="11" id="p1.38.11"></span>ἡμᾶς παρεσκευάσθαι, τέχνην ἀσκητέον ἐστὶ διὰ παντὸς τοῦ
<span class="lb" data-page="1.38" data-line="12" id="p1.38.12"></span>βίου καὶ παραμένουσαν. Ἀλλὰ διττῆς οὔσης διαφορᾶς τῆς
<span class="lb" data-page="1.38" data-line="13" id="p1.38.13"></span>πρώτης ἐν ταῖς τέχναις· ἔνιαι μὲν γὰρ αὐτῶν λογικαί τ’ εἰσὶ
<span class="lb" data-page="1.38" data-line="14" id="p1.38.14"></span>καὶ σεμναὶ, τινὲς δ’ εὐκαταφρόνητοι καὶ διὰ τῶν τοῦ σώματος
<span class="lb" data-page="1.38" data-line="15" id="p1.38.15"></span>πόνων, ἃς δὴ βαναύσους τε καὶ χειρωνακτικὰς ὀνομάζουσιν·
<span class="lb" data-page="1.38" data-line="16" id="p1.38.16"></span>ἄμεινον ἂν εἴη τοῦ προτέρου γένους τῶν τεχνῶν μετέρχεσθαί
<span class="lb" data-page="1.38" data-line="17" id="p1.38.17"></span>τινα. τὸ γάρ τοι δεύτερον γένος αὐτῶν ἀπολείπειν 
<span class="pb" data-page="1.39" id="p1.39"></span>
<span class="lb" data-page="1.39" data-line="1" id="p1.39.1"></span>εἴωθε γηρῶντας τοὺς τεχνίτας εἰσὶ δὲ ἐκ τοῦ προτέρου
<span class="lb" data-page="1.39" data-line="2" id="p1.39.2"></span>γένους ἰατρική τε καὶ ῥητορικὴ καὶ μουσικὴ, γεωμετρία τε
<span class="lb" data-page="1.39" data-line="3" id="p1.39.3"></span>καὶ ἀριθμητικὴ, καὶ λογιστικὴ, καὶ ἀστρονομία, καὶ γραμματικὴ,
<span class="lb" data-page="1.39" data-line="4" id="p1.39.4"></span>καὶ νομική. πρόσθες δ’, εἰ βούλει, ταύταις πλαστικήν
<span class="lb" data-page="1.39" data-line="5" id="p1.39.5"></span>τε καὶ γραφικήν· εἰ γὰρ καὶ διὰ τῶν χειρῶν ἐνεργοῦσιν,
<span class="lb" data-page="1.39" data-line="6" id="p1.39.6"></span>ἀλλ’ οὐκ ἰσχύος νεανικῆς δεῖται τὸ ἔργον αὐτῶν. Ἐκ τούτων
<span class="lb" data-page="1.39" data-line="7" id="p1.39.7"></span>οὖν τινὰ τῶν τεχνῶν ἀναλαμβάνειν τε καὶ ἀσκεῖν χρὴ
<span class="lb" data-page="1.39" data-line="8" id="p1.39.8"></span>τὸν νέον, ὅτῳ μὴ παντάπασιν ἡ ψυχὴ βοσκηματώδης ἐστί·
<span class="lb" data-page="1.39" data-line="9" id="p1.39.9"></span>καὶ μᾶλλόν γε τὴν ἀρίστην ἐν ταύταις, ἥτις, ὡς ἡμεῖς φαμὲν,
<span class="lb" data-page="1.39" data-line="10" id="p1.39.10"></span>ἐστὶν ἰατρική· τοῦτο δ’ αὐτὸ δεικτέον ἐφεξῆς. 
</p>
</section>
</section>
</article>
