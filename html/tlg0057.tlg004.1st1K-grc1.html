<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg004.1st1K-grc1.xml">De sectis ad eos qui introducuntur</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg004.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Lipsiae</span> : <span class="biblScope">1</span>, <span class="biblScope">1</span>, <span class="biblScope">2</span>, <span class="pubPlace">Leipzig</span> : <span class="biblScope">1</span>, <span class="biblScope">64-105</span>, <span class="date" rel="-">1821</span>
</span>. </span>
<a href="https://hdl.handle.net/2027/hvd.hxpp8j?urlappend=%3Bseq=339%3Bownerid=27021597764275188-347">HathiTrust</a>
</span>
</p>
</div>
</header>
<section id="s">
<span class="pb" data-page="1.64" id="p1.64"></span>
<section id="s1" title="Chapter 1">
<h1>ΓΑΛΗΝΟΥ ΠΕΡΙ ΑΙΡΕΣΕΩΝ ΤΟΙΣ
<br/>ΕΙΣΑΓΟΜΕΝΟΙΣ.
</h1>
<p>
<span class="lb" data-page="1.64" data-line="1" id="p1.64.1"></span>Τῆς ἰατρικῆς τέχνης σκοπὸς μὲν ἡ ὑγεία,
<span class="lb" data-page="1.64" data-line="2" id="p1.64.2"></span>τέλος δὲ ἡ κτῆσις αὐτῆς. ἐξ ὧν δ’ ἄν τις ἢ μὴ παροῦσαν
<span class="lb" data-page="1.64" data-line="3" id="p1.64.3"></span>ὑγείαν ἐργάζοιτο, ἢ παροῦσαν διαφυλάττοι, γινώσκεσθαι
<span class="lb" data-page="1.64" data-line="4" id="p1.64.4"></span>μὲν ἀναγκαῖον τοῖς ἰατροῖς. καλεῖται δὲ τὰ μὲν ἐργαζόμενα
<span class="lb" data-page="1.64" data-line="5" id="p1.64.5"></span>μὴ οὖσαν ὑγείαν, ἰάματά τε καὶ βοηθήματα, τὰ δὲ φυλάττοντα
<span class="lb" data-page="1.64" data-line="6" id="p1.64.6"></span>τὴν οὖσαν ὑγείαν, ὑγιεινὰ διαιτήματα. ταυτ’ ἄρα
<span class="lb" data-page="1.64" data-line="7" id="p1.64.7"></span>καὶ αὐτὴν τὴν ἰατρικὴν, ὑγιεινῶν καὶ νοσερῶν ἐπιστήμην ὁ
<span class="lb" data-page="1.64" data-line="8" id="p1.64.8"></span>παλαιὸς λόγος φησίν· ὑγιεινὰ μὲν καλῶν, τά τε φυλάσσοντα
<span class="lb" data-page="1.64" data-line="9" id="p1.64.9"></span>τὴν οὖσαν ὑγείαν, καὶ τὰ τὴν διεφθαρμένην ἀνασώζοντα· 
<span class="pb" data-page="1.65" id="p1.65"></span>
<span class="lb" data-page="1.65" data-line="1" id="p1.65.1"></span>νοσερὰ δὲ τἀναντία τούτων. δεῖται γὰρ ἀμφοῖν ὁ ἰατρὸς
<span class="lb" data-page="1.65" data-line="2" id="p1.65.2"></span>τῆς γνώσεως, ὑπὲρ τοῦ τὰ μὲν ἑλεῖν, τὰ δὲ φυγεῖν. ὅθεν
<span class="lb" data-page="1.65" data-line="3" id="p1.65.3"></span>δὲ τὴν τούτων ἐπιστήμην εὐπορίσαντο, οὐκέθ’ ὁμοίως παρὰ
<span class="lb" data-page="1.65" data-line="4" id="p1.65.4"></span>πᾶσιν ὡμολόγηται, ἀλλ’ οἱ μὲν τὴν ἐμπειρίαν μόνην ἀρκεῖν
<span class="lb" data-page="1.65" data-line="5" id="p1.65.5"></span>φασι τῇ τέχνῃ, τοῖς δὲ καὶ ὁ λόγος οὐ μικρὰ δοκεῖ συντελεῖν.
<span class="lb" data-page="1.65" data-line="6" id="p1.65.6"></span>ὀνομάζονται δὲ, οἱ μὲν ἀπὸ τῆς ἐμπειρίας μόνης
<span class="lb" data-page="1.65" data-line="7" id="p1.65.7"></span>ὁρμώμενοι, παρωνύμως ἐκείνῃ ἐμπειρικοί· ὁμοίως δὲ καὶ οἱ
<span class="lb" data-page="1.65" data-line="8" id="p1.65.8"></span>ἀπὸ τοῦ λόγου, λογικοί. καὶ δύο εἰσὶν αὗται πρῶται τῆς
<span class="lb" data-page="1.65" data-line="9" id="p1.65.9"></span>ἰατρικῆς αἱρέσεις, ἡ μὲν ἑτέρα, διὰ πείρας ἰοῦσα πρὸς τὴν
<span class="lb" data-page="1.65" data-line="10" id="p1.65.10"></span>τῶν ἰαμάτων εὕρεσιν, ἡ δὲ ἑτέρα, δι’ ἐνδείξεως. καὶ ὀνόματά
<span class="lb" data-page="1.65" data-line="11" id="p1.65.11"></span>γε ταῖς αἱρέσεσιν ἔθεντο, ἐμπειρικήν τε καὶ λογικήν.
<span class="lb" data-page="1.65" data-line="12" id="p1.65.12"></span>καλεῖν δέ εἰσιν εἰθισμένοι, τὴν μὲν ἐμπειρικὴν, τηρητικήν
<span class="lb" data-page="1.65" data-line="13" id="p1.65.13"></span>τε καὶ μνημονευτικήν· τὴν δὲ λογικὴν, δογματικήν τε καὶ
<span class="lb" data-page="1.65" data-line="14" id="p1.65.14"></span>ἀναλογιστικήν. καὶ τοὺς ἄνδρας ὁμοίως ταῖς αἱρέσεσιν ἔθεντο,
<span class="lb" data-page="1.65" data-line="15" id="p1.65.15"></span>ἐμπειρικούς τε καὶ τηρητικοὺς καὶ μνημονευτικοὺς τῶν φαινομένων,
<span class="lb" data-page="1.65" data-line="16" id="p1.65.16"></span>ὅσοι τὴν ἐμπειρίαν εἵλοντο· λογικοὺς δὲ καὶ δογματικοὺς
<span class="lb" data-page="1.65" data-line="17" id="p1.65.17"></span>καὶ ἀναλογιστικοὺς, ὅσοι τὸν λόγον προσήκαντο. 
</p>
</section>
<span class="pb" data-page="1.66" id="p1.66"></span>
<section id="s2" title="Chapter 2">
<p>
<span class="lb" data-page="1.66" data-line="1" id="p1.66.1"></span>Συστήσασθαι δὲ τὴν τέχνην οἱ μὲν Ἐμπειρικοὶ
<span class="lb" data-page="1.66" data-line="2" id="p1.66.2"></span>τόνδε τὸν τρόπον φασίν. ἐπειδὴ πολλὰ τοῖς ἀνθρώποις
<span class="lb" data-page="1.66" data-line="3" id="p1.66.3"></span>ἑώρων πάθη τὰ μὲν ἀπὸ ταὐτομάτου γινόμενα νοσοῦσί
<span class="lb" data-page="1.66" data-line="4" id="p1.66.4"></span>τε καὶ ὑγιαίνουσιν, οἷον αἵματος ῥύσιν ἐκ ῥινῶν, ἢ
<span class="lb" data-page="1.66" data-line="5" id="p1.66.5"></span>ἱδρῶτας, ἢ διαῤῥοίας, ἤ τι τοιοῦτον ἄλλο βλάβην ἢ ὠφέλειαν
<span class="lb" data-page="1.66" data-line="6" id="p1.66.6"></span>φέρον, οὐ μὴν τόγε ποιῆσαν αἴτιον αἰσθητὸν ἔχον·
<span class="lb" data-page="1.66" data-line="7" id="p1.66.7"></span>ἕτερα δὲ, ὧν τὸ μὲν αἴτιον ἐφαίνετο, οὐ μὴν ἐκ προαιρέσεως
<span class="lb" data-page="1.66" data-line="8" id="p1.66.8"></span>ἡμετέρας, <span class="milestone ed2page" data-n="287" data-unit="ed2page" id="ed2page.287"></span>ἀλλὰ κατά τινα συντυχίαν, οἷον συνέβη
<span class="lb" data-page="1.66" data-line="9" id="p1.66.9"></span>πεσόντα τινὰ ἢ πληγέντα, ἢ ἄλλως πως τρωθέντα
<span class="lb" data-page="1.66" data-line="10" id="p1.66.10"></span>αἷμα ῥυῆναι, καὶ πιεῖν ἐν νόσῳ, χαρισάμενον τῇ ἐπιθυμίᾳ,
<span class="lb" data-page="1.66" data-line="11" id="p1.66.11"></span>ψυχρὸν ὕδωρ, ἢ οἶνον, ἤ τι τοιοῦτον ἄλλο, ὧν ἕκαστον εἰς
<span class="lb" data-page="1.66" data-line="12" id="p1.66.12"></span>ὠφέλειαν ἢ βλάβην ἐτελεύτα· τὸ μὲν οὖν πρότερον εἶδος
<span class="lb" data-page="1.66" data-line="13" id="p1.66.13"></span>τῶν ὠφελούντων ἢ βλαπτόντων, ἐκάλουν φυσικὸν, τὸ δὲ
<span class="lb" data-page="1.66" data-line="14" id="p1.66.14"></span>δεύτερον, τυχικόν· ἑκατέρου δ’ αὐτῶν τὴν πρώτην θέαν
<span class="lb" data-page="1.66" data-line="15" id="p1.66.15"></span>περίπτωσιν ὠνόμαζον ἀπὸ τοῦ περιπίπτειν ἀβουλήτως τοῖς
<span class="lb" data-page="1.66" data-line="16" id="p1.66.16"></span>πράγμασι τοὔνομα θέμενοι. τὸ μὲν οὖν περιπτωτικὸν εἶδος
<span class="lb" data-page="1.66" data-line="17" id="p1.66.17"></span>τῆς ἐμπειρίας, τοιόνδ’ ἐστί. τὸ δὲ αὐτοσχέδιον, ὅταν ἑκόντες 
<span class="pb" data-page="1.67" id="p1.67"></span>
<span class="lb" data-page="1.67" data-line="1" id="p1.67.1"></span>ἐπὶ τὸ πειράζειν ἀφίκωνται, ἢ ὑπὸ ὀνειράτων προτραπέντες,
<span class="lb" data-page="1.67" data-line="2" id="p1.67.2"></span>ἢ ἄλλως πως δόξαντες. ἀλλὰ καὶ τρίτον τῆς ἐμπειρίας
<span class="lb" data-page="1.67" data-line="3" id="p1.67.3"></span>εἶδός ἐστι τὸ μιμητικὸν, ὅταν τῶν ὠφελησάντων ἢ
<span class="lb" data-page="1.67" data-line="4" id="p1.67.4"></span>βλαψάντων ὁτιοῦν, ἢ φύσει, ἢ τύχῃ, ἢ αὐτοσχεδίως, αὖθις
<span class="lb" data-page="1.67" data-line="5" id="p1.67.5"></span>ἐπὶ τῶν αὐτῶν παθῶν, εἰς πεῖραν ἄγοιτο. καὶ τοῦτό ἐστι
<span class="lb" data-page="1.67" data-line="6" id="p1.67.6"></span>τὸ μάλιστα τὴν τέχνην αὐτῶν συστησάμενον. οὐ γὰρ δὶς
<span class="lb" data-page="1.67" data-line="7" id="p1.67.7"></span>μόνον, ἢ τρὶς, ἀλλὰ καὶ πολλάκις μιμησάμενοι τὸ πρόσθεν
<span class="lb" data-page="1.67" data-line="8" id="p1.67.8"></span>ὠφελῆσαν, εἶτα ἐπὶ τῶν αὐτῶν παθῶν τὸ αὐτὸ ποιοῦν εὑρίσκοντες,
<span class="lb" data-page="1.67" data-line="9" id="p1.67.9"></span>ὡς ἐπὶ τὸ πολὺ, τὴν τοιαύτην μνήμην, θεώρημα
<span class="lb" data-page="1.67" data-line="10" id="p1.67.10"></span>καλέσαντες, ἤδη πιστὸν ἡγοῦνται καὶ μέρος τῆς τέχνης. ὡς
<span class="lb" data-page="1.67" data-line="11" id="p1.67.11"></span>δὲ πολλὰ θεωρήματα τοιαῦτα ἠθροίζετο αὐτοῖς, ἰατρικὴ μὲν
<span class="lb" data-page="1.67" data-line="12" id="p1.67.12"></span>ἦν τὸ σύμπαν ἄθροισμα, καὶ ὁ ἀθροίσας ἰατρός. ἐκλήθη δὲ
<span class="lb" data-page="1.67" data-line="13" id="p1.67.13"></span>ὑπ’ αὐτῶν αὐτοψία τὸ τοιοῦτον ἄθροισμα, μνήμη τις οὖσα τῶν
<span class="lb" data-page="1.67" data-line="14" id="p1.67.14"></span>πολλάκις καὶ ὡσαύτως ὀφθέντων. ὠνόμαζον δὲ αὐτὸ τοῦτο
<span class="lb" data-page="1.67" data-line="15" id="p1.67.15"></span>καὶ ἐμπειρίαν· ἱστορίαν δὲ, τὴν ἐπαγγελίαν αὐτοῦ. τὸ γὰρ
<span class="lb" data-page="1.67" data-line="16" id="p1.67.16"></span>αὐτὸ τοῦτο τῷ μὲν τηρήσαντι, αὐτοψία, τῷ δὲ μαθόντι τὸ
<span class="lb" data-page="1.67" data-line="17" id="p1.67.17"></span>τετηρημένον, ἱστορία ἐστίν. ἐπεὶ δὲ καὶ νοσήμασί τισιν 
<span class="pb" data-page="1.68" id="p1.68"></span>
<span class="lb" data-page="1.68" data-line="1" id="p1.68.1"></span>ἐνετύγχανον ἔστιν ὅτε πρόσθεν οὐχ ἑωραμένοις, ἤ τισιν
<span class="lb" data-page="1.68" data-line="2" id="p1.68.2"></span>ἐγνωσμένοις μὲν, ἀλλ’ ἐν χωρίοις, ἐν οἷς οὐκ ἦν ἰαμάτων
<span class="lb" data-page="1.68" data-line="3" id="p1.68.3"></span>εὐπορία τῶν διὰ τῆς πείρας τετηρημένων, ὄργανόν τι βοηθημάτων
<span class="lb" data-page="1.68" data-line="4" id="p1.68.4"></span>εὑρετικὸν ἐποιήσαντο, τὴν τοῦ ὁμοίου μετάβασιν, ᾧ
<span class="lb" data-page="1.68" data-line="5" id="p1.68.5"></span>χρώμενοι πολλάκις καὶ ἀπὸ πάθους ἐπὶ πάθος ὅμοιον τὸ
<span class="lb" data-page="1.68" data-line="6" id="p1.68.6"></span>αὐτὸ βοήθημα μεταφέρουσι, καὶ ἀπὸ τόπου ἐπὶ τόπον, καὶ
<span class="lb" data-page="1.68" data-line="7" id="p1.68.7"></span>ἀπὸ τοῦ πρόσθεν ἐγνωσμένου βοηθήματος ἐπί τι παραπλήσιον
<span class="lb" data-page="1.68" data-line="8" id="p1.68.8"></span>ἔρχονται. ἀπὸ μὲν πάθους ἐπὶ πάθος, ὡς εἰ ἀπὸ
<span class="lb" data-page="1.68" data-line="9" id="p1.68.9"></span>ἐρυσιπέλατος ἐπὶ ἕρπητα μεταβαίνοιεν. ἀπὸ δὲ τόπου ἐπὶ
<span class="lb" data-page="1.68" data-line="10" id="p1.68.10"></span>τόπον, ὡς ἀπὸ βραχίονος ἐπὶ μηρόν. ἀπὸ δὲ βοηθήματος
<span class="lb" data-page="1.68" data-line="11" id="p1.68.11"></span>ἐπὶ βοήθημα, ὡς ἐν διαῤῥοίαις ἀπὸ μήλου κυδωνίου ἐπὶ
<span class="lb" data-page="1.68" data-line="12" id="p1.68.12"></span>μέσπιλον. ἅπασα δὲ ἡ τοιαύτη μετάβασις, ὁδὸς μέν ἐστιν ἐπὶ
<span class="lb" data-page="1.68" data-line="13" id="p1.68.13"></span>τὴν εὕρεσιν· εὕρεσις δὲ οὐδέπω πρὸ τῆς πείρας, ἀλλ’ ἡνίκα
<span class="lb" data-page="1.68" data-line="14" id="p1.68.14"></span>ἂν τὸ ἐλπισθὲν εἰς πεῖραν ἀχθῇ, πιστὸν ἤδη τὸ μαρτυρηθὲν
<span class="lb" data-page="1.68" data-line="15" id="p1.68.15"></span>ὑπ’ αὐτῆς ἐστιν, οὐδὲν ἧττον ἢ εἰ καὶ πλειστάκις ὡσαύτως
<span class="lb" data-page="1.68" data-line="16" id="p1.68.16"></span>ἔχον ἐτετήρητο. τὴν δὲ πεῖραν ταύτην τὴν ἑπομένην τῇ
<span class="lb" data-page="1.68" data-line="17" id="p1.68.17"></span>τοῦ ὁμοίου μεταβάσει τριβικὴν καλοῦσιν, ὅτι χρὴ τετρίφθαι ﻿
<span class="pb" data-page="1.69" id="p1.69"></span>
<span class="lb" data-page="1.69" data-line="1" id="p1.69.1"></span>κατὰ τὴν τέχνην τὸν μέλλοντά τι οὕτως εὑρήσειν. αἱ δὲ
<span class="lb" data-page="1.69" data-line="2" id="p1.69.2"></span>ἔμπροσθεν ἅπασαι πεῖραι, αἱ πρὸ τῆς ἐμπειρίας, ὧν εἰς
<span class="lb" data-page="1.69" data-line="3" id="p1.69.3"></span>σύστασιν ἐδεῖτο ἡ τέχνη, καὶ περὶ τὸν τυχόντα δύνανται
<span class="lb" data-page="1.69" data-line="4" id="p1.69.4"></span>γενέσθαι. τοιαύτη μὲν ἡ διὰ τῆς πείρας πρὸς τὸ τέλος τῆς
<span class="lb" data-page="1.69" data-line="5" id="p1.69.5"></span>τέχνης ὁδός. 
</p>
</section>
<section id="s3" title="Chapter 3">
<p>
<span class="lb" data-page="1.69" data-line="6" id="p1.69.6"></span>Ἡ δὲ διὰ τοῦ λόγου φύσιν ἐκμαθεῖν παρακελεύεται,
<span class="lb" data-page="1.69" data-line="7" id="p1.69.7"></span>τοῦ τε σώματος, οὗ ἐπιχειρεῖ ἰᾶσθαι, καὶ τῶν
<span class="lb" data-page="1.69" data-line="8" id="p1.69.8"></span>αἰτίων ἁπάντων τὰς δυνάμεις, οἷς ὁσημέραι περιπίπτον τὸ
<span class="lb" data-page="1.69" data-line="9" id="p1.69.9"></span>σῶμα ἢ ὑγιεινότερον ἢ νοσερώτερον αὐτὸ ἑαυτοῦ γίγνεται.
<span class="lb" data-page="1.69" data-line="10" id="p1.69.10"></span>μετὰ δὲ ταῦτα ἤδη καὶ ἀέρων φύσιν, καὶ ὑδάτων, καὶ χωρίων,
<span class="lb" data-page="1.69" data-line="11" id="p1.69.11"></span>καὶ ἐπιτηδευμάτων, καὶ ἐδεσμάτων, καὶ πομάτων, καὶ
<span class="lb" data-page="1.69" data-line="12" id="p1.69.12"></span>ἐθῶν ἐπιστήμονά φασι δεῖν εἶναι τὸν ἰατρὸν, <span class="milestone ed2page" data-n="288" data-unit="ed2page" id="ed2page.288"></span>ὅπως
<span class="lb" data-page="1.69" data-line="13" id="p1.69.13"></span>τῶν τε νοσημάτων ἁπάντων τὰς αἰτίας εὑρίσκῃ, καὶ τῶν
<span class="lb" data-page="1.69" data-line="14" id="p1.69.14"></span>ἰαμάτων τὰς δυνάμεις, καὶ παραβάλλειν οἷός τε ᾖ καὶ λογίζεσθαι,
<span class="lb" data-page="1.69" data-line="15" id="p1.69.15"></span>ὅτι τῷ τοιῷδε τῆς αἰτίας εἴδει τὸ τοιάνδε δύναμιν
<span class="lb" data-page="1.69" data-line="16" id="p1.69.16"></span>ἔχον προσαχθὲν φάρμακον τοῖόν τι ἐργάσασθαι πέφυκε.
<span class="lb" data-page="1.69" data-line="17" id="p1.69.17"></span>πρὶν γὰρ ἐν τούτοις γυμνάσασθαι πολυειδῶς ἅπασιν, οὐχ
<span class="lb" data-page="1.69" data-line="18" id="p1.69.18"></span>οἶόν τέ φασιν, ἰαμάτων εὐπορήσειν<span class="milestone ed1page" data-n="11" data-unit="ed1page" id="ed1page.11"></span> αὐτόν. οἷον, ἵνα ἐκ 
<span class="pb" data-page="1.70" id="p1.70"></span>
<span class="lb" data-page="1.70" data-line="1" id="p1.70.1"></span>μικροῦ παραδείγματος ἴδῃς τὸ πᾶν, ἔστω τι μέρος τοῦ σώματος
<span class="lb" data-page="1.70" data-line="2" id="p1.70.2"></span>ὀδυνώμενόν τε καὶ σκληρὸν, καὶ ἀντίτυπον, καὶ ἐν
<span class="lb" data-page="1.70" data-line="3" id="p1.70.3"></span>ὄγκῳ μείζονι· ἐνταῦθα χρὴ τὸν ἰατρὸν ἐξευρεῖν τὴν αἰτίαν.
<span class="lb" data-page="1.70" data-line="4" id="p1.70.4"></span>πρῶτον μὲν, ὅτι ῥυὲν ὑγρόν τι πλέον τοῦ κατὰ φύσιν εἰς τὸ
<span class="lb" data-page="1.70" data-line="5" id="p1.70.5"></span>μέρος, ἐξῇρέ τε αὐτὸ, καὶ διατεῖνον, εἰς ὀδύνην ἤγαγεν.
<span class="lb" data-page="1.70" data-line="6" id="p1.70.6"></span>ἐφεξῆς δὲ, εἰ μὲν ἔτι ἐπιῤῥέοι, εἴργειν τοῦ ἐπιῤῥεῖν. εἰ δὲ
<span class="lb" data-page="1.70" data-line="7" id="p1.70.7"></span>μὴ, τοῦτο κενοῦν ἤδη τὸ μέρος. πῶς οὖν τὸ μὲν ἐπιῤῥέον
<span class="lb" data-page="1.70" data-line="8" id="p1.70.8"></span>ἔτι κωλύσεις, τὸ δ’ ἤδη περιεχόμενον κενώσεις; ψύχων μὲν
<span class="lb" data-page="1.70" data-line="9" id="p1.70.9"></span>καὶ στύφων σὺ τὸ μέρος, κωλύσεις τὸ ἐπιῤῥέον. ὑγραίνων
<span class="lb" data-page="1.70" data-line="10" id="p1.70.10"></span>δὲ καὶ χαλῶν, κενώσεις τὸ ἠθροισμένον. οὕτω μὲν οὖν ἐπ’
<span class="lb" data-page="1.70" data-line="11" id="p1.70.11"></span>αὐτῆς τῆς διαθέσεως ἡ ἔνδειξις αὐτοῖς τοῦ συμφέροντος
<span class="lb" data-page="1.70" data-line="12" id="p1.70.12"></span>γίνεται. οὐ μὴν ἀρκεῖν ταύτην γε μόνην φασὶν, ἀλλὰ καὶ
<span class="lb" data-page="1.70" data-line="13" id="p1.70.13"></span>παρὰ τῆς δυνάμεως τοῦ νοσοῦντος ἑτέραν ἔνδειξιν εἶναι, καὶ
<span class="lb" data-page="1.70" data-line="14" id="p1.70.14"></span>παρὰ τῆς ἡλικίας ἄλλην, καὶ παρὰ τῆς ἰδίας αὐτοῦ τοῦ
<span class="lb" data-page="1.70" data-line="15" id="p1.70.15"></span>κάμνοντος φύσεως ἄλλην. οὕτω δὲ καὶ παρὰ τῆς ὥρας τοῦ
<span class="lb" data-page="1.70" data-line="16" id="p1.70.16"></span>ἔτους, καὶ τοῦ χωρίου τῆς φύσεως, καὶ τῶν ἐπιτηδευμάτων,
<span class="lb" data-page="1.70" data-line="17" id="p1.70.17"></span>καὶ τῶν ἐθῶν, ἔνδειξιν ἀφ’ ἑκάστου τούτων γίγνεσθαι τοῦ
<span class="lb" data-page="1.70" data-line="18" id="p1.70.18"></span>συμφέροντος ἰδίαν. οἷον, ἴνα καὶ τοῦτο σαφέστερον ἐπὶ
<span class="lb" data-page="1.70" data-line="19" id="p1.70.19"></span>παραδείγματος ἐκμάθῃς, ἔστω τινὰ πυρέττειν ὀξέως, 
<span class="pb" data-page="1.71" id="p1.71"></span>
<span class="lb" data-page="1.71" data-line="1" id="p1.71.1"></span>ὀκνοῦντά τε κινεῖσθαι καὶ βαρέως τοῦ σώματος αἰσθανόμενον.
<span class="lb" data-page="1.71" data-line="2" id="p1.71.2"></span>ἔστω δὲ καὶ εὐογκότερος νῦν ἢ πρόσθεν, καὶ
<span class="lb" data-page="1.71" data-line="3" id="p1.71.3"></span>ἔρευθος πλέον ἐχέτω, ἔστωσαν δ’ αὐτῷ καὶ φλέβες ἐν
<span class="lb" data-page="1.71" data-line="4" id="p1.71.4"></span>ὄγκῳ μείζονι. παντί που δῆλον, ὡς τῷ τοιούτῳ πλῆθος
<span class="lb" data-page="1.71" data-line="5" id="p1.71.5"></span>αἵματος θερμοτέρου πλεονάζει. τίς οὖν ἡ ἴασις; ἢ δῆλον
<span class="lb" data-page="1.71" data-line="6" id="p1.71.6"></span>ὅτι ἡ κένωσις; ἐναντίον γὰρ τοῦτο τῷ πλήθει. τὰ δὲ
<span class="lb" data-page="1.71" data-line="7" id="p1.71.7"></span>ἐναντία τῶν ἐναντίων ἐστὶν ἰάματα. πῶς οὖν αὐτὸ κενώσομεν,
<span class="lb" data-page="1.71" data-line="8" id="p1.71.8"></span>ἢ μέχρι πόσου; τοῦτο οὐκέτι δυνατὸν ἀπὸ τῆς αἰτίας
<span class="lb" data-page="1.71" data-line="9" id="p1.71.9"></span>μόνης εἰδέναι. χρὴ γὰρ καὶ δύναμιν, καὶ ἡλικίαν, καὶ
<span class="lb" data-page="1.71" data-line="10" id="p1.71.10"></span>ὥραν, καὶ χώραν, καὶ τὰ ἄλλα τὰ μικρῷ πρόσθεν εἰρημένα
<span class="lb" data-page="1.71" data-line="11" id="p1.71.11"></span>προσεπισκοπεῖν. εἰ μὲν γὰρ ἰσχυρότερος εἴη τὴν δύναμιν.
<span class="lb" data-page="1.71" data-line="12" id="p1.71.12"></span>καὶ ἀκμάζων τὴν ἡλικίαν, καὶ ἡ ὥρα τοῦ ἔτους ἐαρινὴ, καὶ
<span class="lb" data-page="1.71" data-line="13" id="p1.71.13"></span>τὸ χωρίον εὔκρατον, οὐκ ἂν ἁμάρτοις, εἰ φλέβα τεμὼν κενώσεις
<span class="lb" data-page="1.71" data-line="14" id="p1.71.14"></span>τοῦ αἵματος, ὅσον ἡ αἰτία κελεύει. ἀῤῥώστου δὲ
<span class="lb" data-page="1.71" data-line="15" id="p1.71.15"></span>τῆς δυνάμεως οὔσης, καὶ τῆς ἡλικίας, ἢ παιδὸς κομιδῇ μικροῦ,
<span class="lb" data-page="1.71" data-line="16" id="p1.71.16"></span>ἢ πρεσβύτου πάνυ, καὶ τοῦ χωρίου κατεψυγμένου,
<span class="lb" data-page="1.71" data-line="17" id="p1.71.17"></span>οἶα τὰ περὶ τὴν Σκυθίαν, ἢ διακεκαυμένου, οἷα τὰ περὶ
<span class="lb" data-page="1.71" data-line="18" id="p1.71.18"></span>τὴν Αἰθιοπίαν, καὶ τῆς ὥρας τοῦ ἔτους ἢ σφόδρα ψυχρᾶς,
<span class="lb" data-page="1.71" data-line="19" id="p1.71.19"></span>ἢ σφόδρα θερμῆς, οὐκ ἄν τις ἔτι τολμήσειε φλεβοτομεῖν. 
<span class="pb" data-page="1.72" id="p1.72"></span>
<span class="lb" data-page="1.72" data-line="1" id="p1.72.1"></span>οὕτω δὲ καὶ ἔθη, καὶ ἐπιτηδεύματα, καὶ φύσεις σωμάτων
<span class="lb" data-page="1.72" data-line="2" id="p1.72.2"></span>ἐπισκοπεῖσθαι κελεύουσι. γίνεσθαι γὰρ αὐτοῖς ἐξ ἁπάντων
<span class="lb" data-page="1.72" data-line="3" id="p1.72.3"></span>αὐτῶν ἔνδειξιν τοῦ συμφέροντος ἰδίαν. 
</p>
</section>
<section id="s4" title="Chapter 4">
<p>
<span class="lb" data-page="1.72" data-line="4" id="p1.72.4"></span>Ἀφ’ ὧν δὲ ἡ ἔνδειξις τοῦ συμφέροντος τοῖς
<span class="lb" data-page="1.72" data-line="5" id="p1.72.5"></span>δογματικοῖς, ἀπὸ τούτων ἡ τήρησις τοῖς ἐμπειρικοῖς. τὸ γὰρ
<span class="lb" data-page="1.72" data-line="6" id="p1.72.6"></span>προειρημένον ἄθροισμα τῶν συμπτωμάτων ἐπὶ τοῦ πυρέττοντος,
<span class="lb" data-page="1.72" data-line="7" id="p1.72.7"></span>ὃ συνδρομὴν καλεῖν εἰσιν εἰθισμένοι, τῷ μὲν δογματικῷ
<span class="lb" data-page="1.72" data-line="8" id="p1.72.8"></span>τὴν κένωσιν ὑπαγορεύει, τῷ δὲ ἐμπειρικῷ τὴν ὑπόμνησιν
<span class="lb" data-page="1.72" data-line="9" id="p1.72.9"></span>τῆς τηρήσεως. <span class="milestone ed2page" data-n="289" data-unit="ed2page" id="ed2page.289"></span>ἐπὶ γὰρ τῶν οὕτως ἐχόντων
<span class="lb" data-page="1.72" data-line="10" id="p1.72.10"></span>πολλάκις ἑωρακὼς τὴν κένωσιν ὠφελοῦσαν, ἐλπίζει καὶ νῦν
<span class="lb" data-page="1.72" data-line="11" id="p1.72.11"></span>χρησάμενος ὀνήσειν. ἀλλὰ καὶ τοὺς ἀκμάζοντας τῇ ἡλικία
<span class="lb" data-page="1.72" data-line="12" id="p1.72.12"></span>τὴν ἱκανὴν κένωσιν ἀλύπως φέροντας οἶδεν, ἐξ ὧν πολλάκις
<span class="lb" data-page="1.72" data-line="13" id="p1.72.13"></span>ἑώρακεν. οὕτω δὲ καὶ ἦρος μᾶλλον ἢ θέρους, καὶ ἐν χωρίῳ
<span class="lb" data-page="1.72" data-line="14" id="p1.72.14"></span>εὐκράτῳ, καὶ εἰ ἔθος δέ τι κενώσεως εἴη τῷ κάμνοντι, οἷον
<span class="lb" data-page="1.72" data-line="15" id="p1.72.15"></span>δι’ αἱμοῤῥοΐδος, ἢ διὰ ῥινῶν, ὁ μὲν δογματικὸς ἀφέλοι ἂν
<span class="lb" data-page="1.72" data-line="16" id="p1.72.16"></span>καὶ διὰ τοῦτο πλέον τοῦ αἵματος ἀπὸ τῆς τοῦ πράγματος
<span class="lb" data-page="1.72" data-line="17" id="p1.72.17"></span>φύσεως ὁρμώμενος· ὁ δ’ ἐμπειρικὸς, ὅτι οὕτω τετήρηκεν. καὶ 
<span class="pb" data-page="1.73" id="p1.73"></span>
<span class="lb" data-page="1.73" data-line="1" id="p1.73.1"></span>καθόλου φάναι, τὰς αὐτὰς ἐπὶ τῶν αὐτῶν παθῶν ἰάσεις
<span class="lb" data-page="1.73" data-line="2" id="p1.73.2"></span>οἵ τε δογματικοὶ καὶ οἱ ἐμπειρικοὶ παραλαμβάνουσι, περὶ
<span class="lb" data-page="1.73" data-line="3" id="p1.73.3"></span>τοῦ τρόπου τῆς εὑρέσεως αὐτῶν ἀμφισβητοῦντες. ἐπὶ γὰρ
<span class="lb" data-page="1.73" data-line="4" id="p1.73.4"></span>τοῖς αὐτοῖς φαινομένοις κατὰ τὸ σῶμα συμπτώμασιν ἔνδειξις
<span class="lb" data-page="1.73" data-line="5" id="p1.73.5"></span>μὲν τῆς αἰτίας γίνεται τοῖς δογματικοῖς, ἐξ ἧς τὴν θεραπείαν
<span class="lb" data-page="1.73" data-line="6" id="p1.73.6"></span>εὑρίσκουσιν· ὑπόμνησις δὲ τοῖς ἐμπειρικοῖς τῶν
<span class="lb" data-page="1.73" data-line="7" id="p1.73.7"></span>πολλάκις ὡσαύτως τετηρημένων. ἐφ’ ὧν δὲ μηδὲν ἔχουσιν
<span class="lb" data-page="1.73" data-line="8" id="p1.73.8"></span>οἱ δογματικοὶ φαινόμενον σύμπτωμα τὸ τὴν αἰτίαν ἐνδεικνυμένον,
<span class="lb" data-page="1.73" data-line="9" id="p1.73.9"></span>ἐπὶ τούτων ἐρωτᾷν οὐκ ὀκνοῦσι τὸ προκαταρκτικὸν
<span class="lb" data-page="1.73" data-line="10" id="p1.73.10"></span>καλούμενον αἴτιον· οἷον, εἰ κύων λυττῶν ἦν ὁ δάκνων,
<span class="lb" data-page="1.73" data-line="11" id="p1.73.11"></span>ἢ ἔχιδνα, ἤ τι τοιοῦτον ἄλλο. τὸ μὲν γὰρ ἕλκος αὐτὸ οὐδὲν
<span class="lb" data-page="1.73" data-line="12" id="p1.73.12"></span>ἀλλοιότερον μέχρι παντὸς φαίνεται τῶν ἄλλων ἑλκῶν
<span class="lb" data-page="1.73" data-line="13" id="p1.73.13"></span>ἢ πάντως γε κατ’ ἀρχάς. ἐπὶ μὲν γὰρ τοῦ λυττῶντος κυνὸς
<span class="lb" data-page="1.73" data-line="14" id="p1.73.14"></span>μέχρι παντὸς ὅμοιον φαίνεται τοῖς ὑπ’ ἄλλου τινὸς
<span class="lb" data-page="1.73" data-line="15" id="p1.73.15"></span>δηχθεῖσιν. ἐπὶ δὲ τῶν ἐχιδνῶν, ἐν μὲν ταῖς πρώταις ἡμέραις
<span class="lb" data-page="1.73" data-line="16" id="p1.73.16"></span>ὅμοιον τοῖς ἄλλοις, ὕστερον δὲ, ἡνίκα ἤδη μοχθηρῶς
<span class="lb" data-page="1.73" data-line="17" id="p1.73.17"></span>ἔχωσι, παθήματά τινα περὶ τὸ σῶμα ὀλέθρια προσγίνεται
<span class="lb" data-page="1.73" data-line="18" id="p1.73.18"></span>αὐτοῖς. τὰ δὴ τοιαῦτα συμπτώματα πάντα, ὅσα ὑπὸ τῶν ﻿
<span class="pb" data-page="1.74" id="p1.74"></span>
<span class="lb" data-page="1.74" data-line="1" id="p1.74.1"></span>ἰοβόλων καλουμένων ζώων γίγνεται, μὴ θεραπευόμενα καλῶς
<span class="lb" data-page="1.74" data-line="2" id="p1.74.2"></span>εὐθὺς ἐξ ἀρχῆς, ἐσχάτως ὀλέθρια καθίστανται. τίς
<span class="lb" data-page="1.74" data-line="3" id="p1.74.3"></span>οὖν ἡ ὀρθὴ θεραπεία; ἢ δηλονότι κενῶσαι τὸν ἰὸν τὸν
<span class="lb" data-page="1.74" data-line="4" id="p1.74.4"></span>ἅμα τῇ δήξει τοῦ σώματος τοῦ δηχθέντος ἐμπεσόντα; οὐκ
<span class="lb" data-page="1.74" data-line="5" id="p1.74.5"></span>οὖν ἐπ’ οὐλὴν ἄγειν δεῖ καὶ κλείειν τὰ τοιαῦτα σπεύδειν,
<span class="lb" data-page="1.74" data-line="6" id="p1.74.6"></span>ἀλλὰ τοὐναντίον ἐπιτέμνειν πολλάκις, εἰ μικρὰ παντελῶς·
<span class="lb" data-page="1.74" data-line="7" id="p1.74.7"></span>ἤδη δὲ καὶ θερμοῖς καὶ δριμέσι καὶ δυναμένοις ἕλκειν καὶ
<span class="lb" data-page="1.74" data-line="8" id="p1.74.8"></span>ξηραίνειν τὸν ἰὸν φαρμάκοις χρῆσθαι, διὰ τὴν αὐτὴν αἰτίαν.
<span class="lb" data-page="1.74" data-line="9" id="p1.74.9"></span>τὰ δ’ αὐτὰ φάρμακα καὶ οἱ ἐμπειρικοὶ προσφέρουσιν, οὐχ
<span class="lb" data-page="1.74" data-line="10" id="p1.74.10"></span>ὑπὸ τῆς φύσεως αὐτοῦ τοῦ πράγματος ποδηγούμενοι πρὸς τὴν
<span class="lb" data-page="1.74" data-line="11" id="p1.74.11"></span>εὕρεσιν αὐτῶν, ἀλλὰ τῶν διὰ τῆς πείρας φανέντων μεμνημένοι.
<span class="lb" data-page="1.74" data-line="12" id="p1.74.12"></span>ὥσπερ γὰρ ἐπὶ ταῖς ἡλικίαις, καὶ ταῖς ὥραις, καὶ
<span class="lb" data-page="1.74" data-line="13" id="p1.74.13"></span>ταῖς χώραις, ἑκάστου τῶν εἰρημένων ἡ θεραπεία δι’ ἐμπειρίας
<span class="lb" data-page="1.74" data-line="14" id="p1.74.14"></span>ἐγινώσκετο αὐτοῖς, οὕτω καὶ ἐπὶ τοῖς προκαταρκτικοῖς
<span class="lb" data-page="1.74" data-line="15" id="p1.74.15"></span>ὀνομαζομένοις αἰτίοις. εἰ μὲν δὴ οὖν συνεχώρουν ἀλλήλοις
<span class="lb" data-page="1.74" data-line="16" id="p1.74.16"></span>τὰς ὁδοὺς τῆς εὑρέσεως ἀμφοτέρας ἀληθεῖς εἶναι, οὐδὲν ἂν
<span class="lb" data-page="1.74" data-line="17" id="p1.74.17"></span>αὐτοῖς ἔδει μακροτέρων λόγων. 
</p>
</section>
<span class="pb" data-page="1.75" id="p1.75"></span>
<section id="s5" title="Chapter 5">
<p>
<span class="lb" data-page="1.75" data-line="1" id="p1.75.1"></span>Ἐπεὶ δὲ τῆς ἐμπειρίας οἱ δογματικοὶ κατηγοροῦσιν,
<span class="lb" data-page="1.75" data-line="2" id="p1.75.2"></span>οἱ μὲν ὡς ἀσυστάτου, οἱ δὲ ὡς ἀτελοῦς, οἱ δὲ
<span class="lb" data-page="1.75" data-line="3" id="p1.75.3"></span>ὡς ἀτέχνου, τοῦ λόγου δὲ πάλιν οἱ ἐμπειρικοὶ ὡς πιθανοῦ
<span class="lb" data-page="1.75" data-line="4" id="p1.75.4"></span>μὲν, οὐκ ἀληθοῦς δὲ, διὰ τοῦτο διπλοῦς ἑκατέροις ὁ λόγος
<span class="lb" data-page="1.75" data-line="5" id="p1.75.5"></span>καὶ μακρὸς πάνυ περαίνεται, κατηγοροῦσί τε καὶ ἀπολογουμένοις
<span class="lb" data-page="1.75" data-line="6" id="p1.75.6"></span>ἐν μέρει. τὰ μὲν γὰρ ὑπὸ Ἀσκληπιάδου κατὰ τῆς
<span class="lb" data-page="1.75" data-line="7" id="p1.75.7"></span>ἐμπειρίας εἰρημένα, δεικνύντος, ὡς οἶόν τε μηδὲν πλειστάκις
<span class="lb" data-page="1.75" data-line="8" id="p1.75.8"></span>ὡσαύτως ὀφθῆναι δύνασθαι, παντάπασιν αὐτὴν ἀσύστατον
<span class="lb" data-page="1.75" data-line="9" id="p1.75.9"></span>εἶναι βούλεται, μηδέ τι σμικρότατον εὑρεῖν οὖσαν ἱκανήν.
<span class="lb" data-page="1.75" data-line="10" id="p1.75.10"></span>τὰ δ’ ὑπὸ Ἐρασιστράτου, τὰ μὲν ἁπλᾶ, καὶ ἐφ’ ἁπλοῖς
<span class="lb" data-page="1.75" data-line="11" id="p1.75.11"></span>εὑρίσκεσθαι, διὰ τῆς ἐμπειρίας ὁμολογοῦντος, <span class="milestone ed2page" data-n="290" data-unit="ed2page" id="ed2page.290"></span>οἶον
<span class="lb" data-page="1.75" data-line="12" id="p1.75.12"></span>ὅτι καὶ ἡ ἀνδράχνη τῆς αἱμωδίας ἴαμά ἐστιν, οὐ μὴν τάγε
<span class="lb" data-page="1.75" data-line="13" id="p1.75.13"></span>σύνθετα καὶ ἐπὶ συνθέτοις ἔτι συγχωροῦντος, οὐκ ἀδύνατον
<span class="lb" data-page="1.75" data-line="14" id="p1.75.14"></span>μὲν αὐτὴν τὸ παράπαν εὑρίσκειν, οὐ μὴν εἰς ἅπαντά γε
<span class="lb" data-page="1.75" data-line="15" id="p1.75.15"></span>ἱκανὴν εἶναι βούλεται. τὰ δὲ, τῶν μὲν τοιαῦτα συγχωρούντων
<span class="lb" data-page="1.75" data-line="16" id="p1.75.16"></span>εὑρίσκεσθαι διὰ τῆς ἐμπειρίας, αἰτιωμένων δὲ αὐτῆς τὸ
<span class="lb" data-page="1.75" data-line="17" id="p1.75.17"></span>ἀπεριόριστόν τε καὶ μακρὸν, καὶ, ὡς αὐτοί φασιν, ἀμέθοδον, 
<span class="pb" data-page="1.76" id="p1.76"></span>
<span class="lb" data-page="1.76" data-line="1" id="p1.76.1"></span>εἶθ’ οὕτω τὸν λόγον εἰσαγόντων, οὐκ ἀσύστατον μέν, οὐδὲ
<span class="lb" data-page="1.76" data-line="2" id="p1.76.2"></span>ἀνύπαρκτον, οἷον δ’ ἄτεχνόν τι πρᾶγμα τὴν ἐμπειρίαν
<span class="lb" data-page="1.76" data-line="3" id="p1.76.3"></span>εἶναι βούλεται. πρὸς ταύτας οὖν τὰς ἐφόδους τῶν λόγων
<span class="lb" data-page="1.76" data-line="4" id="p1.76.4"></span>ἀπολογούμενοι καὶ συστατικὴν καὶ αὐτάρκη καὶ τεχνικὴν ἐπιδεικνύναι
<span class="lb" data-page="1.76" data-line="5" id="p1.76.5"></span>πειρῶνται τὴν ἐμπειρίαν, καὶ αὐτοὶ δὲ τοῦ ἀναλογισμοῦ
<span class="lb" data-page="1.76" data-line="6" id="p1.76.6"></span>καθάπτονται πολυειδῶς, ὥστε πάλιν ἀπολογεῖσθαι
<span class="lb" data-page="1.76" data-line="7" id="p1.76.7"></span>πρὸς ἕκαστον εἶδος τῆς κατηγορίας τοῖς δογματικοῖς, ἀναγκαῖον.
<span class="lb" data-page="1.76" data-line="8" id="p1.76.8"></span>ἐπαγγελλομένοις γὰρ αὐτοῖς τοῦ τε σώματος τὴν
<span class="lb" data-page="1.76" data-line="9" id="p1.76.9"></span>φύσιν ἐπίστασθαι, καὶ τῶν νοσημάτων ἁπάντων τὰς γενέσεις,
<span class="lb" data-page="1.76" data-line="10" id="p1.76.10"></span>καὶ τῶν ἰαμάτων τὰς δυνάμεις, ὁμόσε χωροῦντες<span class="milestone ed1page" data-n="12" data-unit="ed1page" id="ed1page.12"></span> οἱ ἐμπειρικοὶ
<span class="lb" data-page="1.76" data-line="11" id="p1.76.11"></span>πάντα διαβάλλουσιν, ὡς ἄχρι μὲν τοῦ πιθανοῦ καὶ
<span class="lb" data-page="1.76" data-line="12" id="p1.76.12"></span>εἰκότος προιόντα, βεβαίαν δὲ γνῶσιν οὐδεμίαν ἔχοντα. ἔστι
<span class="lb" data-page="1.76" data-line="13" id="p1.76.13"></span>δ’ ὅτε καὶ τὴν γνῶσιν αὐτῶν συγχωρήσαντες, τὸ ἄχρηστον
<span class="lb" data-page="1.76" data-line="14" id="p1.76.14"></span>αὐτῶν ἐπιδεικνύναι πειρῶνται· καὶ τοῦτό ποτε δόντες, αὖθις
<span class="lb" data-page="1.76" data-line="15" id="p1.76.15"></span>τὸ περιττὸν ἐξελέγχουσιν. τοιαῦτα μὲν δὴ καθόλου
<span class="lb" data-page="1.76" data-line="16" id="p1.76.16"></span>πρὸς ἀλλήλους ἀμφισβητοῦσιν ἐμπειρικοί τε καὶ δογματικοί.
<span class="lb" data-page="1.76" data-line="17" id="p1.76.17"></span>ἐν μέρει δὲ πολλὰ καθ’ ἕκαστον αὐτῶν, οἷον ἐν ταῖς περὶ 
<span class="pb" data-page="1.77" id="p1.77"></span>
<span class="lb" data-page="1.77" data-line="1" id="p1.77.1"></span>τῆς εὑρέσεως τῶν ἀφανῶν ζητήσεσιν, τῶν μὲν τὴν ἀνατομὴν,
<span class="lb" data-page="1.77" data-line="2" id="p1.77.2"></span>καὶ τὴν ἔνδειξιν, καὶ τὴν διαλεκτικὴν θεωρίαν ἐπαινούντων·
<span class="lb" data-page="1.77" data-line="3" id="p1.77.3"></span>ὄργανα γὰρ αὐτοῖς ταῦτα τῶν ἀδήλων θηρευτικά·
<span class="lb" data-page="1.77" data-line="4" id="p1.77.4"></span>τῶν δ’ ἐμπειρικῶν μήθ’ εὑρίσκειν τι τὴν ἀνατομὴν συγχωρούντων,
<span class="lb" data-page="1.77" data-line="5" id="p1.77.5"></span>μήτ’, εἰ καὶ εὑρίσκοιτο, ἀναγκαῖον εἰς τὴν τέχνην.
<span class="lb" data-page="1.77" data-line="6" id="p1.77.6"></span>εἶναι τοῦτο, ἀλλὰ μήτε ἔνδειξιν ὑπάρχειν τοπαράπαν, μήθ’
<span class="lb" data-page="1.77" data-line="7" id="p1.77.7"></span>ἕτερον ἐξ ἑτέρου δύνασθαι γνωσθῆναι. πάντα γὰρ δεῖσθαι
<span class="lb" data-page="1.77" data-line="8" id="p1.77.8"></span>τῆς ἐξ αὐτῶν γνώσεως, μηδ’ εἶναί τι σημεῖον ἀδήλου φύσει
<span class="lb" data-page="1.77" data-line="9" id="p1.77.9"></span>πράγματος οὐδενός· ἀλλὰ μηδὲ διαλεκτικῆς δεῖσθαι μηδεμίαν
<span class="lb" data-page="1.77" data-line="10" id="p1.77.10"></span>τέχνην. εἶτα καὶ πρὸς τὰς ὑποθέσεις τῆς διαλεκτικῆς
<span class="lb" data-page="1.77" data-line="11" id="p1.77.11"></span>λέγουσί τι, καὶ πρὸς τοὺς ὅρους, καὶ οὐδὲ τὴν ἀρχὴν εἶναι
<span class="lb" data-page="1.77" data-line="12" id="p1.77.12"></span>ἀπόδειξίν φασιν ἀδήλου φύσει πράγματος οὐδενός. ἤδη
<span class="lb" data-page="1.77" data-line="13" id="p1.77.13"></span>δὲ καὶ περὶ τῶν μοχθηρῶν τρόπων τῆς ἀποδείξεως, οἷς
<span class="lb" data-page="1.77" data-line="14" id="p1.77.14"></span>εἰώθασιν οἱ δογματικοὶ χρῆσθαι, λέγουσί τι, καὶ περὶ παντὸς
<span class="lb" data-page="1.77" data-line="15" id="p1.77.15"></span>ἀναλογισμοῦ· καὶ ὡς τοῦτο μὲν ἀδύνατος εὑρίσκειν, ὃ ἐπαγγέλλεται·
<span class="lb" data-page="1.77" data-line="16" id="p1.77.16"></span>καὶ οὔτ’ ἄλλη τις τέχνη συνίσταται κατ’ αὐτὸν,
<span class="lb" data-page="1.77" data-line="17" id="p1.77.17"></span>οὐδὲ ὁ βίος τῶν ἀνθρώπων πρόεισιν. ὁ δὲ ἐπιλογισμὸς, ὃν 
<span class="pb" data-page="1.78" id="p1.78"></span>
<span class="lb" data-page="1.78" data-line="1" id="p1.78.1"></span>δὴ φαινόμενον εἶναί φασι, χρήσιμος μὲν εἰς εὕρεσιν τῶν
<span class="lb" data-page="1.78" data-line="2" id="p1.78.2"></span>προσκαίρων ἀδήλων, οὕτω γὰρ αὐτοὶ καλοῦσιν, ὅσα τοῦ γένους
<span class="lb" data-page="1.78" data-line="3" id="p1.78.3"></span>μέν ἐστι τῶν αἰσθητῶν, οὐ μὴν ἤδη γέ πω πέφηνε.
<span class="lb" data-page="1.78" data-line="4" id="p1.78.4"></span>χρήσιμος δὲ καὶ πρὸς ἔλεγχον τῶν κατὰ τοῦ φαινομένου τι
<span class="lb" data-page="1.78" data-line="5" id="p1.78.5"></span>λέγειν τολμώντων. χρήσιμος δὲ καὶ τὸ παρορώμενον τοῖς
<span class="lb" data-page="1.78" data-line="6" id="p1.78.6"></span>φαινομένοις δεῖξαι, καὶ σοφίσμασιν ἀπαντῆσαι, μηδαμοῦ τῶν
<span class="lb" data-page="1.78" data-line="7" id="p1.78.7"></span>ἐναργῶν ἀφιστάμενος, ἀλλ’ ἐν τούτοις ἀεὶ διατρίβων, οὐ
<span class="lb" data-page="1.78" data-line="8" id="p1.78.8"></span>μὴν ὅγε ἀναλογισμὸς, φασὶν, ἀλλὰ ἄρχεται μὲν ἀπὸ τῶν
<span class="lb" data-page="1.78" data-line="9" id="p1.78.9"></span>φαινομένων, λήγει δὲ ἐπὶ τὰ διαπαντὸς ἄδηλα, καὶ διὰ
<span class="lb" data-page="1.78" data-line="10" id="p1.78.10"></span>τοῦτο πολυειδής ἐστιν. ἀπὸ γὰρ τῶν αὐτῶν φαινομένων
<span class="lb" data-page="1.78" data-line="11" id="p1.78.11"></span>ἄλλο ἐπ’ ἄλλῳ τῶν ἀδήλων παραγίνεται. καὶ τὴν διαφωνίαν
<span class="lb" data-page="1.78" data-line="12" id="p1.78.12"></span>ἐνταῦθα προχειρίζονται τὴν ἀνεπίκριτον, ἣν δὴ σημεῖον
<span class="lb" data-page="1.78" data-line="13" id="p1.78.13"></span>εἶναι τῆς ἀκαταληψίας φασίν. οὕτω γὰρ αὐτοὶ καλοῦσιν τὴν
<span class="lb" data-page="1.78" data-line="14" id="p1.78.14"></span>μὲν ἀληθῆ καὶ βεβαίαν γνῶσιν κατάληψιν, ἀκαταληψίαν δὲ
<span class="lb" data-page="1.78" data-line="15" id="p1.78.15"></span>τὸ ἐναντίον ταύτῃ, καὶ τὴν μὲν ἀκαταληψίαν αἰτίαν εἶναί
<span class="lb" data-page="1.78" data-line="16" id="p1.78.16"></span>φασι τῆς διαφωνίας τῆς ἀνεπικρίτου, τὴν διαφωνίαν δ’ αὖ
<span class="lb" data-page="1.78" data-line="17" id="p1.78.17"></span>πάλιν τῆς ἀκαταληψίας σημεῖον. ἀνεπίκριτον δὲ τὴν ἐπὶ ﻿
<span class="pb" data-page="1.79" id="p1.79"></span>
<span class="lb" data-page="1.79" data-line="1" id="p1.79.1"></span>τῶν ἀδήλων ἀγωνολογίαν εἶναί φασιν, <span class="milestone ed2page" data-n="291" data-unit="ed2page" id="ed2page.291"></span>οὐ τὴν περὶ
<span class="lb" data-page="1.79" data-line="2" id="p1.79.2"></span>τῶν φαινομένων. ἐνταῦθα γὰρ ἕκαστόν φαμεν οἷόν ἐστι, μαρτυρεῖ
<span class="lb" data-page="1.79" data-line="3" id="p1.79.3"></span>μὲν τοῖς ἀληθεύουσιν; ἐξελέγχει δὲ τοὺς ψευδομένους.
<span class="lb" data-page="1.79" data-line="4" id="p1.79.4"></span>τοιαῦτα μυρία πρὸς ἀλλήλους ἐρίζουσιν ἐμπειρικοί τε καὶ δογματικοὶ
<span class="lb" data-page="1.79" data-line="5" id="p1.79.5"></span>τὴν θεραπείαν ἐπὶ τῶν αὐτῶν παθῶν τὴν αὐτὴν
<span class="lb" data-page="1.79" data-line="6" id="p1.79.6"></span>ποιούμενοι, ὅσοι γε νόμῳ καθ’ ἑκατέραν τὴν αἵρεσιν ἤσκηνται. 
</p>
</section>
<section id="s6" title="Chapter 6">
<p>
<span class="lb" data-page="1.79" data-line="7" id="p1.79.7"></span>Οἱ δὲ μεθοδικοὶ καλούμενοι, οὕτω γὰρ ἑαυτοὺς
<span class="lb" data-page="1.79" data-line="8" id="p1.79.8"></span>ὠνόμασαν, ὥσπερ οὐχὶ καὶ τῶν ἔμπροσθεν δογματικῶν
<span class="lb" data-page="1.79" data-line="9" id="p1.79.9"></span>μεθόδῳ τὴν τέχνην μεταχειρίζεσθαι φασκόντων, οὐ μέχρι
<span class="lb" data-page="1.79" data-line="10" id="p1.79.10"></span>λόγου μοι δοκοῦσιν ἀμφισβητεῖν ταῖς παλαιαῖς αἱρέσεσιν, ἀλλ’
<span class="lb" data-page="1.79" data-line="11" id="p1.79.11"></span>ἤδη καὶ τῶν ἔργων τῆς τέχνης πολλὰ μετακοσμεῖν· οἵ γε οὔτε
<span class="lb" data-page="1.79" data-line="12" id="p1.79.12"></span>τόπον πεπονθότα χρήσιμον οὐδὲν ἔχειν φασὶν εἰς θεραπείας
<span class="lb" data-page="1.79" data-line="13" id="p1.79.13"></span>ἔνδειξιν, οὔτε αἴτιον, οὔτε ἡλικίαν, οὔτε ὥραν, οὔτε χώραν,
<span class="lb" data-page="1.79" data-line="14" id="p1.79.14"></span>οὔτε τοῦ νοσοῦντος τῆς δυνάμεως τὴν ἐπίσκεψιν, ἢ τῆς
<span class="lb" data-page="1.79" data-line="15" id="p1.79.15"></span>φύσεως, ἢ τῆς ἕξεως αὐτοῦ. παραιτοῦνται δὲ καὶ τὰς ὥρας,
<span class="lb" data-page="1.79" data-line="16" id="p1.79.16"></span>καὶ τὰς χώρας, καὶ τὰ ἔθη, παρὰ μόνων τῶν παθῶν τὴν
<span class="lb" data-page="1.79" data-line="17" id="p1.79.17"></span>ἔνδειξιν τοῦ συμφέροντος ἀρκεῖν αὐτοῖς φάσκοντες. οὐδὲ
<span class="lb" data-page="1.79" data-line="18" id="p1.79.18"></span>παρὰ τούτων κατ’ εἶδος, ἀλλὰ κοινῇ καὶ καθόλου τιθέμενοι, 
<span class="pb" data-page="1.80" id="p1.80"></span>
<span class="lb" data-page="1.80" data-line="1" id="p1.80.1"></span>καὶ δὴ καὶ καλοῦσι κοινότητας, αὐτὰ δὴ ταῦτα τὰ διὰ
<span class="lb" data-page="1.80" data-line="2" id="p1.80.2"></span>πάντων διήκοντα τῶν ἐν μέρει. καὶ πειρῶνται τῶν γε οἱ
<span class="lb" data-page="1.80" data-line="3" id="p1.80.3"></span>μὲν κατὰ δίαιταν νοσημάτων ἁπάντων, ἔνιοι δὲ καὶ πάντων
<span class="lb" data-page="1.80" data-line="4" id="p1.80.4"></span>ἁπλῶς δύο κοινότητας ἐπιδεικνύναι, καί τινα τρίτην
<span class="lb" data-page="1.80" data-line="5" id="p1.80.5"></span>μικτήν. ὀνόματα δὲ αὐταῖς στέγνωσιν καὶ ῥύσιν ἔθεντο,
<span class="lb" data-page="1.80" data-line="6" id="p1.80.6"></span>καὶ πᾶν νόσημά φασιν ἢ στεγνὸν ἢ ῥοῶδες εἶναι, ἢ ἐξ
<span class="lb" data-page="1.80" data-line="7" id="p1.80.7"></span>ἀμφοῖν ἐπιπεπλεγμένον. εἰ μὲν γὰρ αἱ φυσικαὶ κενώσεις τῶν
<span class="lb" data-page="1.80" data-line="8" id="p1.80.8"></span>σωμάτων ἴσχοιντο, στέγνωσιν καλοῦσιν· εἰ δέ τι μᾶλλον
<span class="lb" data-page="1.80" data-line="9" id="p1.80.9"></span>φέροιντο, ῥοῶδες· ἡνίκα δὲ καὶ ἴσχοιντο, καὶ φέροιντο, τὴν
<span class="lb" data-page="1.80" data-line="10" id="p1.80.10"></span>ἐπιπλοκὴν ἐν τούτῳ συνίστασθαι, καθάπερ ἐπ’ ὀφθαλμοῦ
<span class="lb" data-page="1.80" data-line="11" id="p1.80.11"></span>φλεγμαίνοντός τε ἅμα καὶ ῥευματιζομένου. τὴν γὰρ φλεγμονὴν
<span class="lb" data-page="1.80" data-line="12" id="p1.80.12"></span>στεγνὸν οὖσαν πάθος, ὅτι μὴ μόνη ἦν, ἀλλὰ σὺν
<span class="lb" data-page="1.80" data-line="13" id="p1.80.13"></span>τῷ ῥεύματι, περὶ ἕνα καὶ τὸν αὐτὸν τόπον ἐγένετο τὸ σύμπαν
<span class="lb" data-page="1.80" data-line="14" id="p1.80.14"></span>ποιεῖν πάθος ἐπιπεπλεγμένον. ἔνδειξιν δὲ τοῦ συμφέροντος
<span class="lb" data-page="1.80" data-line="15" id="p1.80.15"></span>ἐπὶ μὲν τῶν στεγνῶν τὴν χάλασιν, ἐπὶ δὲ τῶν
<span class="lb" data-page="1.80" data-line="16" id="p1.80.16"></span>ῥοωδῶν τὴν στάλσιν ὑπάρχειν. γόνατος μὲν γὰρ, εἰ τύχοι,
<span class="lb" data-page="1.80" data-line="17" id="p1.80.17"></span>φλεγμήναντος, χαλᾷν φασι χρῆναι· ῥέουσαν δὲ τὴν κοιλίαν, 
<span class="pb" data-page="1.81" id="p1.81"></span>
<span class="lb" data-page="1.81" data-line="1" id="p1.81.1"></span>ἢ τὸν ὀφθαλμὸν, ἐπέχειν τε καὶ στέλλειν· ἐν δὲ τοῖς ἐπιπεπλεγμένοις
<span class="lb" data-page="1.81" data-line="2" id="p1.81.2"></span>πρὸς τὸ κατεπεῖγον ἵστασθαι. τῷ γὰρ μᾶλλον
<span class="lb" data-page="1.81" data-line="3" id="p1.81.3"></span>διοχλοῦντι, καὶ τὸν κίνδυνον ἐπιφέροντι, τοῦτο δέ ἐστιν,
<span class="lb" data-page="1.81" data-line="4" id="p1.81.4"></span>ὡς τῷ ἰσχυροτέρῳ ἐναντιοῦσθαί φασι δεῖν μᾶλλον ἢ θατέρῳ.
<span class="lb" data-page="1.81" data-line="5" id="p1.81.5"></span>τί οὖν δὴ οὐχὶ δογματικοὺς ἑαυτοὺς ἐκάλεσαν, ἐνδείξει τὰ
<span class="lb" data-page="1.81" data-line="6" id="p1.81.6"></span>βοηθήματα ποριζόμενοι; διότι, φασὶν, οἱ δογματικοὶ τὸ
<span class="lb" data-page="1.81" data-line="7" id="p1.81.7"></span>ἄδηλον ἐρευνῶσιν, ἡμεῖς δὲ ἐν τοῖς φαινομένοις διατρίβομεν.
<span class="lb" data-page="1.81" data-line="8" id="p1.81.8"></span>ἀμέλει καὶ ὅλην τὴν αἵρεσιν ἑαυτῶν οὕτως ὁρίζονται γνῶσιν
<span class="lb" data-page="1.81" data-line="9" id="p1.81.9"></span>φαινομένων κοινοτήτων. καὶ ἵνα μὴ κοινὸς ὁ ὅρος εἶναι
<span class="lb" data-page="1.81" data-line="10" id="p1.81.10"></span>δοκῇ ταῖς ἄλλαις ἁπάσαις τέχναις, καὶ γὰρ κᾀκείνας γνώσεις
<span class="lb" data-page="1.81" data-line="11" id="p1.81.11"></span>εἶναι νομίζουσι φαινομένων κοινοτήτων, διὰ τοῦτο
<span class="lb" data-page="1.81" data-line="12" id="p1.81.12"></span>προστιθέασιν, ἀκολούθων τῷ τῆς ἰατρικῆς τέλει. τινὲς δὲ
<span class="lb" data-page="1.81" data-line="13" id="p1.81.13"></span>αὐτῶν, οὐκ ἀκολούθων, ἀλλὰ συμφώνων προσέθεσαν, οἱ
<span class="lb" data-page="1.81" data-line="14" id="p1.81.14"></span>πλεῖστοι δ’ ἄμφω συντιθέντες, γνῶσιν εἶναί φασι τὴν μέθοδον
<span class="lb" data-page="1.81" data-line="15" id="p1.81.15"></span>φαινομένων κοινοτήτων συμφώνων τε καὶ ἀκολούθων
<span class="lb" data-page="1.81" data-line="16" id="p1.81.16"></span>τῷ τῆς ἰατρικῆς τέλει. τινὲς δὲ, ὥσπερ καὶ ὁ Θεσσαλὸς,
<span class="lb" data-page="1.81" data-line="17" id="p1.81.17"></span>προσεχῶν τε καὶ ἀναγκαίων πρὸς ὑγείαν. διὰ ταῦτα δὴ καὶ 
<span class="pb" data-page="1.82" id="p1.82"></span>
<span class="lb" data-page="1.82" data-line="1" id="p1.82.1"></span>ἀξιοῦσι, μήτε δογματικοὶ καλεῖσθαι, <span class="milestone ed2page" data-n="292" data-unit="ed2page" id="ed2page.292"></span>μὴ γὰρ δεῖσθαι
<span class="lb" data-page="1.82" data-line="2" id="p1.82.2"></span>τοῦ ἀδήλου, καθάπερ ἐκεῖνοι, μήτε ἐμπειρικοὶ, κᾂν ὅτι μάλιστα
<span class="lb" data-page="1.82" data-line="3" id="p1.82.3"></span>περὶ τὸ φαινόμενον διατρίβωσιν, τῇ γὰρ ἐνδείξει κεχωρίσθαι
<span class="lb" data-page="1.82" data-line="4" id="p1.82.4"></span>αὐτῶν. οὐ μὴν ἐν αὐτῷ τῷ τρόπῳ τῆς περὶ τὸ
<span class="lb" data-page="1.82" data-line="5" id="p1.82.5"></span>φαινόμενον διατριβῆς ὁμολογεῖν ἑαυτούς φασι τοῖς ἐμπειρικοῖς.
<span class="lb" data-page="1.82" data-line="6" id="p1.82.6"></span>ἐκείνους μὲν γὰρ ὡς ἀγνώστων ἀποχωρῆσαι τῶν ἀδήλων,
<span class="lb" data-page="1.82" data-line="7" id="p1.82.7"></span>ἑαυτοὺς δὲ ὡς ἀχρήστων· καὶ τοὺς μὲν ἐμπειρικοὺς
<span class="lb" data-page="1.82" data-line="8" id="p1.82.8"></span>τήρησιν ἐπὶ τοῖς φαινομένοις, αὑτοὺς δὲ ἔνδειξιν ἔχειν.
<span class="lb" data-page="1.82" data-line="9" id="p1.82.9"></span>ἔν τε οὖν τούτοις διαφέρειν ἑαυτῶν ἑκατέρους φασὶ, καὶ μάλιστα
<span class="lb" data-page="1.82" data-line="10" id="p1.82.10"></span>ἐν οἷς ὥρας, καὶ ἡλικίας, καὶ χώρας, καὶ τοιαῦτα
<span class="lb" data-page="1.82" data-line="11" id="p1.82.11"></span>σύμπαντα περικόπτουσιν, ἄχρηστα μὲν ὄντα φανερῶς, ὡς
<span class="lb" data-page="1.82" data-line="12" id="p1.82.12"></span>ἐκεῖνοι νομίζουσι, δόξης δὲ χάριν τοῖς ἔμπροσθεν ἰατροῖς
<span class="lb" data-page="1.82" data-line="13" id="p1.82.13"></span>τετιμημένα. καὶ τοῦτ’ εἶναι τὸ μέγιστον ἀγαθὸν τῆς μεθοδικῆς
<span class="lb" data-page="1.82" data-line="14" id="p1.82.14"></span>αἱρέσεώς φασι καὶ σεμνοῦσθαι γε δι’ αὐτὸ καὶ θαυμάζεσθαι
<span class="lb" data-page="1.82" data-line="15" id="p1.82.15"></span>δικαιοῦσι. καὶ τῷ γε βραχὺν εἶναι εἰπόντι τὸν
<span class="lb" data-page="1.82" data-line="16" id="p1.82.16"></span>βίον, τὴν δὲ τέχνην μακρὰν, ἐπιτιμῶσι· τοὐναντίον γὰρ
<span class="lb" data-page="1.82" data-line="17" id="p1.82.17"></span>ἅπαν, αὐτὴν μὲν βραχεῖαν εἶναι, τὸν δὲ βίον μακρόν. 
<span class="pb" data-page="1.83" id="p1.83"></span>
<span class="lb" data-page="1.83" data-line="1" id="p1.83.1"></span>ἀφαιρεθέντων γὰρ πάντων τῶν ψευδῶς ὑπειλημμένων τὴν
<span class="lb" data-page="1.83" data-line="2" id="p1.83.2"></span>τέχνην ὠφελεῖν, καὶ πρὸς μόνας τὰς κοινότητας ἀποβλεπόντων
<span class="lb" data-page="1.83" data-line="3" id="p1.83.3"></span>ἡμῶν, οὔτε μακρὰν ἔτι τὴν ἰατρικὴν, οὔτε χαλεπὴν εἶναι,
<span class="lb" data-page="1.83" data-line="4" id="p1.83.4"></span>ῥᾴστην δὲ καὶ σαφῆ, καὶ μησὶν ἓξ ὅλην τάχιστα γνωσθῆναι
<span class="lb" data-page="1.83" data-line="5" id="p1.83.5"></span>δυναμένην. οὕτω μὲν γὰρ ἐπὶ τῶν κατὰ τὴν δίαιταν νοσημάτων,
<span class="lb" data-page="1.83" data-line="6" id="p1.83.6"></span>ὡς στενὸν <span class="milestone ed1page" data-n="13" data-unit="ed1page" id="ed1page.13"></span>κομιδῇ συνῆχθαι τὸ πᾶν. ὡσαύτως δὲ
<span class="lb" data-page="1.83" data-line="7" id="p1.83.7"></span>καὶ ἐπὶ τῶν κατὰ χειρουργίαν τε καὶ φαρμακείαν. καὶ γὰρ ἐν
<span class="lb" data-page="1.83" data-line="8" id="p1.83.8"></span>ἐκείνοις καθόλου τινὰς κοινότητας ἐξευρίσκειν πειρῶνται, καὶ
<span class="lb" data-page="1.83" data-line="9" id="p1.83.9"></span>σκοποὺς ὑποτίθενται τῶν ἰαμάτων ὀλίγους τὸν ἀριθμὸν, ὥστ’
<span class="lb" data-page="1.83" data-line="10" id="p1.83.10"></span>ἐμοὶ μὲν δοκεῖ, οὐδὲ ἐν τοῖς πολυθρυλλήτοις ἕξ μησὶν, ἀλλὰ
<span class="lb" data-page="1.83" data-line="11" id="p1.83.11"></span>καὶ πολὺ θᾶττον ὅλην αὐτῶν τὴν τέχνην ἐκμαθεῖν ὑπῆρξεν.
<span class="lb" data-page="1.83" data-line="12" id="p1.83.12"></span>καὶ χρὴ χάριν οὕτω γινώσκειν αὐτοῖς τῆς συντόμου διδασκαλίας,
<span class="lb" data-page="1.83" data-line="13" id="p1.83.13"></span>εἴγε μὴ ψεύδονται· ψευδομένοις δὲ ὀλιγωρίαν ἐγκαλεῖν. 
</p>
</section>
<section id="s7" title="Chapter 7">
<p>
<span class="lb" data-page="1.83" data-line="14" id="p1.83.14"></span>Ὡς δ’ ἄν τις μάλιστα δοκοίη μοι κρῖναι δικαίως,
<span class="lb" data-page="1.83" data-line="15" id="p1.83.15"></span>ἢ τυφλώττοντας αὐτοὺς περὶ τὸ χρήσιμον, ἢ μόνους
<span class="lb" data-page="1.83" data-line="16" id="p1.83.16"></span>τὸ περιττὸν ὀρθῶς φεύγοντας, ἤδη φράσω. καὶ γὰρ οὐδὲ
<span class="lb" data-page="1.83" data-line="17" id="p1.83.17"></span>σμικρὸν ἔοικεν εἶναι τοῦτο τὸ σκέμμα, οὐδὲ μέχρι λόγου μοι ﻿
<span class="pb" data-page="1.84" id="p1.84"></span>
<span class="lb" data-page="1.84" data-line="1" id="p1.84.1"></span>προϊέναι μόνον, ὥσπερ τοῖς ἐμπειρικοῖς τε καὶ δογματικοῖς,
<span class="lb" data-page="1.84" data-line="2" id="p1.84.2"></span>ὅσα περὶ τῆς πρώτης τῶν βοηθημάτων εὑρέσεως φιλονεικοῦσι,
<span class="lb" data-page="1.84" data-line="3" id="p1.84.3"></span>περὶ τῆς νῦν χρήσεως ὁμολογοῦντες ἀλλήλοις, ἀλλ’
<span class="lb" data-page="1.84" data-line="4" id="p1.84.4"></span>ἤτοι μεγάλα βλάπτεσθαι τὰ τῆς τέχνης ἔργα πρὸς τῆς
<span class="lb" data-page="1.84" data-line="5" id="p1.84.5"></span>μεθοδικῆς αἱρέσεως ἀναγκαῖον, ἢ μεγάλ’ ὠφελεῖσθαι. διττῆς
<span class="lb" data-page="1.84" data-line="6" id="p1.84.6"></span>δὲ τῆς ἐν τοῖς πράγμασι κρίσεως οὔσης, τῆς μὲν διὰ
<span class="lb" data-page="1.84" data-line="7" id="p1.84.7"></span>λόγου μόνου, τῆς δὲ διὰ τῶν φαινομένων ἐναργῶς, ἡ μὲν
<span class="lb" data-page="1.84" data-line="8" id="p1.84.8"></span>ἑτέρα, ἡ διὰ μόνου τοῦ λόγου, μείζων ἢ κατὰ τοὺς εἰσαγομένους
<span class="lb" data-page="1.84" data-line="9" id="p1.84.9"></span>ἐστίν· οὐκ οὖν αὐτῆς νῦν ὁ καιρός· ἡ δὲ ἑτέρα,
<span class="lb" data-page="1.84" data-line="10" id="p1.84.10"></span>ἡ διὰ μόνου τοῦ φαίνεσθαι, κοινὴ πάντων ἀνθρώπων ὑπάρχει.
<span class="lb" data-page="1.84" data-line="11" id="p1.84.11"></span>τί οὖν κωλύει ταύτῃ πρώτῃ χρήσασθαι, σαφεῖ τε ἅμα
<span class="lb" data-page="1.84" data-line="12" id="p1.84.12"></span>τοῖς εἰσαγομένοις οὔσῃ, καὶ πρὸς αὐτῶν τῶν μεθοδικῶν τετιμημένῃ;
<span class="lb" data-page="1.84" data-line="13" id="p1.84.13"></span>διαπαντὸς γοῦν οὐδὲν ἄλλο ἢ τὸ φαινόμενον
<span class="lb" data-page="1.84" data-line="14" id="p1.84.14"></span>ὑμνοῦσι, καὶ τοῦτο πρεσβεύουσιν ἐπὶ παντὶ, καὶ τὸ ἄδηλον
<span class="lb" data-page="1.84" data-line="15" id="p1.84.15"></span>ἅπαν ἄχρηστον εἶναι λέγουσι. φέρε δὴ πρῶτον ἐπισκεψώμεθα
<span class="lb" data-page="1.84" data-line="16" id="p1.84.16"></span>περὶ τῶν προκαταρκτικῶν λεγομένων αἰτίων, κανόνα
<span class="lb" data-page="1.84" data-line="17" id="p1.84.17"></span>τῆς κρίσεως τὸ φαινόμενον τιθέμενοι. καὶ πρῶτός γε ὁ
<span class="lb" data-page="1.84" data-line="18" id="p1.84.18"></span>μεθοδικὸς παρελθὼν ᾧδέ πως λεγέτω· Τί δή ποτε ψύξεις 
<span class="pb" data-page="1.85" id="p1.85"></span>
<span class="lb" data-page="1.85" data-line="1" id="p1.85.1"></span>τε καὶ ἐγκαύσεις, καὶ μέθας, καὶ ἀπεψίας, καὶ πλησμονὰς,
<span class="lb" data-page="1.85" data-line="2" id="p1.85.2"></span>καὶ ἐνδείας, καὶ κόπους, καὶ ἐνεργείας, καὶ ἐδεσμάτων
<span class="lb" data-page="1.85" data-line="3" id="p1.85.3"></span>ποιότητας, καὶ ἐθῶν ὑπαλλαγὰς, ὦ δογματικοί τε καὶ ἐμπειρικοὶ,
<span class="lb" data-page="1.85" data-line="4" id="p1.85.4"></span>μάτην πολυπραγμονεῖτε; <span class="milestone ed2page" data-n="293" data-unit="ed2page" id="ed2page.293"></span>πότερον ταῦτ’
<span class="lb" data-page="1.85" data-line="5" id="p1.85.5"></span>ἰᾶσθαι μέλλετε, τὰς ἐν σώματι παρέντες διαθέσεις, ἃ τὴν
<span class="lb" data-page="1.85" data-line="6" id="p1.85.6"></span>ἀρχὴν οὐδὲ πάρεστιν, οὐκέτι τῶν τοιούτων οὐδὲν, ἀλλὰ
<span class="lb" data-page="1.85" data-line="7" id="p1.85.7"></span>αὐτὰ μὲν οἴχεται, τὸ δ’ ὑπ’ αὐτῶν γενόμενον ἐν τῷ σώματι
<span class="lb" data-page="1.85" data-line="8" id="p1.85.8"></span>μένει, καὶ τοῦτο χρὴ ἰᾶσθαι· τοῦτο γάρ ἐστι τὸ
<span class="lb" data-page="1.85" data-line="9" id="p1.85.9"></span>πάθος. ἐπισκεπτέον οὖν αὐτὸ, οἶόν τί ἐστιν. εἰ μὲν γὰρ
<span class="lb" data-page="1.85" data-line="10" id="p1.85.10"></span>στεγνὸν χαλαστέον, εἰ δὲ ῥοῶδες, σταλτέον, ὑφ’ ὅτου ἂν
<span class="lb" data-page="1.85" data-line="11" id="p1.85.11"></span>αἰτίου γεγονὸς ἑκάτερον ᾗ. εἰς τί δὴ οὖν ἔτι τὸ αἴτιον ὠφελεῖ,
<span class="lb" data-page="1.85" data-line="12" id="p1.85.12"></span>μήτε τοῦ ῥοώδους ποτὲ χαλάσεως δεομένου, μήτε τοῦ
<span class="lb" data-page="1.85" data-line="13" id="p1.85.13"></span>στεγνοῦ στάλσεως, ἢ πάντως εἰς οὐδὲν, ὥς γε τὸ πρᾶγμα
<span class="lb" data-page="1.85" data-line="14" id="p1.85.14"></span>αὐτὸ δείκνυσιν. ὅμοιος δὲ ὁ λόγος τοῖς μεθοδικοῖς καὶ περὶ
<span class="lb" data-page="1.85" data-line="15" id="p1.85.15"></span>τῶν ἀδήλων καὶ συνεκτικῶν ὀνομαζομένων αἰτίων. καὶ γὰρ
<span class="lb" data-page="1.85" data-line="16" id="p1.85.16"></span>ἐκεῖνα περιττά φασιν εἶναι, τοῦ πάθους τὴν οἰκείαν θεραπείαν
<span class="lb" data-page="1.85" data-line="17" id="p1.85.17"></span>ἐνδεικνυμένου, καὶ χωρὶς τοῦ γνωσθῆναι τὴν αἰτίαν,
<span class="lb" data-page="1.85" data-line="18" id="p1.85.18"></span>ὑφ’ ἧς ἐγένετο. τῷ δ’ αὐτῷ τρόπῳ τῶν λόγων ἐπί τε 
<span class="pb" data-page="1.86" id="p1.86"></span>
<span class="lb" data-page="1.86" data-line="1" id="p1.86.1"></span>τὰς ὥρας, καὶ τὰς ἡλικίας, καὶ τὰ χωρία μεταβαίνουσι,
<span class="lb" data-page="1.86" data-line="2" id="p1.86.2"></span>θαυμάζουτες κᾀνταῦθα τῶν παλαιῶν ἰατρῶν, εἰ μὴ συνίασιν
<span class="lb" data-page="1.86" data-line="3" id="p1.86.3"></span>οὕτως ἐναργοῦς πράγματος. ἡ γάρ τοι φλεγμονὴ, πάθος
<span class="lb" data-page="1.86" data-line="4" id="p1.86.4"></span>οὖσα στεγνὸν, ὥς φασιν, οὐ δήπου, θέρους μὲν εἰ γένοιτο.
<span class="lb" data-page="1.86" data-line="5" id="p1.86.5"></span>τῶν χαλώντων δεῖται βοηθημάτων, χειμῶνος δὲ ἄλλων τινῶν,
<span class="lb" data-page="1.86" data-line="6" id="p1.86.6"></span>ἀλλ’ ἀμφοτέραις ὥραις τῶν αὐτῶν. οὐδ’ ἐπὶ μὲν τῆς
<span class="lb" data-page="1.86" data-line="7" id="p1.86.7"></span>τῶν παίδων ἡλικίας τῶν χαλαστικῶν, ἐπὶ δὲ τῆς τῶν πρεσβυτέρων
<span class="lb" data-page="1.86" data-line="8" id="p1.86.8"></span>τῶν στελλόντων. οὐδ’ ἐν Αἰγύπτῳ μὲν τῶν χαλώντων,
<span class="lb" data-page="1.86" data-line="9" id="p1.86.9"></span>Ἀθήνῃσι δὲ τῶν ἐπεχόντων. ἀνάπαλιν δὲ τῇ
<span class="lb" data-page="1.86" data-line="10" id="p1.86.10"></span>φλεγμονῇ τὸ ῥοῶδες πάθος ὑπάρχον οὐδέποτε τῶν χαλώντων,
<span class="lb" data-page="1.86" data-line="11" id="p1.86.11"></span>ἀλλ’ ἀεὶ τῶν στελλόντων δεῖται, καὶ χειμῶνος, καὶ
<span class="lb" data-page="1.86" data-line="12" id="p1.86.12"></span>θέρους, καὶ ἦρος, καὶ φθινοπώρου, καὶ παιδὸς ὄντος τοῦ
<span class="lb" data-page="1.86" data-line="13" id="p1.86.13"></span>νοσοῦντος, καὶ ἀκμάζοντος, καὶ γέροντος, καὶ εἰ τύχοι περὶ
<span class="lb" data-page="1.86" data-line="14" id="p1.86.14"></span>τὴν Θρᾴκην ἢ τὴν Σκυθίαν ἢ τὴν Αἰθιοπίαν εἶναι ὁ ἀῤῥωστῶν.
<span class="lb" data-page="1.86" data-line="15" id="p1.86.15"></span>οὐκ οὖν οὐδὲν τῶν τοιούτων εἰς οὐδὲν χρήσιμον εἶναί
<span class="lb" data-page="1.86" data-line="16" id="p1.86.16"></span>φασι, ἀλλὰ μάτην ταῦτα πάντα πολυπραγμονεῖσθαι.
<span class="lb" data-page="1.86" data-line="17" id="p1.86.17"></span>τί δὲ καὶ τὰ μέρη τοῦ σώματος ἐπισκοπῆσαι; ἆρ’ οὐ καὶ
<span class="lb" data-page="1.86" data-line="18" id="p1.86.18"></span>ταῦτα μάταια πρὸς ἔνδειξιν θεραπείας; ἢ τολμησάτω τις 
<span class="pb" data-page="1.87" id="p1.87"></span>
<span class="lb" data-page="1.87" data-line="1" id="p1.87.1"></span>εἰπεῖν, ὡς ἐν μὲν τῷ νευρώδει μορίῳ τὴν φλεγμονὴν χαλαστέον,
<span class="lb" data-page="1.87" data-line="2" id="p1.87.2"></span>ἐν δὲ τῷ ἀρτηριώδει, ἢ φλεβώδει, ἢ σαρκώδει
<span class="lb" data-page="1.87" data-line="3" id="p1.87.3"></span>σταλτέον. ἢ ὅλως, εἴ τι στεγνὸν ἔν τινι μέρει τοῦ
<span class="lb" data-page="1.87" data-line="4" id="p1.87.4"></span>σώματος γένοιτο, τολμησάτω τις εἰπεῖν, ὡς οὐ χαλαστέον
<span class="lb" data-page="1.87" data-line="5" id="p1.87.5"></span>αὐτὸ, ἢ οὐ σταλτέον τὸ ῥοῶδες. εἰ τοίνυν ἡ τοῦ μέρους
<span class="lb" data-page="1.87" data-line="6" id="p1.87.6"></span>φύσις οὐδὲν ὑπαλλάττει τῆς θεραπείας τὸν τρόπον,
<span class="lb" data-page="1.87" data-line="7" id="p1.87.7"></span>ἀλλὰ καὶ κατὰ τὸ γένος τοῦ πάθους ἡ τῶν βοηθούντων
<span class="lb" data-page="1.87" data-line="8" id="p1.87.8"></span>εὕρεσις, ἄχρηστος φανερῶς ἡ τοῦ μέρους ἐπίσκεψις, ὁ μὲν
<span class="lb" data-page="1.87" data-line="9" id="p1.87.9"></span>δὴ μεθοδικὸς τοιοῦτος, ὡς τύπῳ φάναι. 
</p>
</section>
<section id="s8" title="Chapter 8">
<p>
<span class="lb" data-page="1.87" data-line="10" id="p1.87.10"></span>Παρίτω δ’ ἐπ’ αὐτῷ δεύτερος ὁ ἐμπειρικὸς,
<span class="lb" data-page="1.87" data-line="11" id="p1.87.11"></span>ᾧδέ πως λέγων· Ἐγὼ τῶν φαινομένων πλέον οὐδὲν οἶδα,
<span class="lb" data-page="1.87" data-line="12" id="p1.87.12"></span>οὐδὲ ἐπαγγέλλομαί τι σοφώτερον, ὧν πολλάκις ἐθεασάμην.
<span class="lb" data-page="1.87" data-line="13" id="p1.87.13"></span>εἰ μὲν δὴ ἀτιμάζοις τὸ φαινόμενον, ὥσπερ τινὸς ἔμπροσθεν
<span class="lb" data-page="1.87" data-line="14" id="p1.87.14"></span>ἀκοῦσαί μοι δοκῶ σοφιστοῦ, καὶ ἡμῖν ὥρα πρὸς τοὺς
<span class="lb" data-page="1.87" data-line="15" id="p1.87.15"></span>τιμῶντας αὐτὸ τὸ φαινόμενον ἀπαλλάττεσθαι, οὐδ’ ἂν ἤδη
<span class="lb" data-page="1.87" data-line="16" id="p1.87.16"></span>νικῴης νίκην Καδμείαν. εἰ δ’, ὥσπερ καὶ κατ’ ἀρχὰς ἤκουσά
<span class="lb" data-page="1.87" data-line="17" id="p1.87.17"></span>σου, τὸ μὲν ἄδηλον ἅπαν ἄχρηστον εἶναι φάσκοντος, ἕπεσθαι 
<span class="pb" data-page="1.88" id="p1.88"></span>
<span class="lb" data-page="1.88" data-line="1" id="p1.88.1"></span>δ’ ὁμολογοῦντος τοῖς ἐναργέσι, τάχα ἄν σοι δείξαιμι
<span class="lb" data-page="1.88" data-line="2" id="p1.88.2"></span>τὸ παρορώμενον, ὑπομνήσας τοῦ φαινομένου. δηχθέντες ὑπὸ
<span class="lb" data-page="1.88" data-line="3" id="p1.88.3"></span>κυνὸς λυττῶντος ἄνθρωποι δύο πρὸς τοὺς συνήθεις ἰατροὺς
<span class="lb" data-page="1.88" data-line="4" id="p1.88.4"></span>ἐπορεύθησαν ἰάσεως δεόμενοι. μικρὸν δ’ ἦν ἑκατέρων τὸ
<span class="lb" data-page="1.88" data-line="5" id="p1.88.5"></span>ἕλκος, ὡς μηδὲ τὸ δέρμα πᾶν διηρῆσθαι. καὶ τὴν θεραπείαν
<span class="lb" data-page="1.88" data-line="6" id="p1.88.6"></span>ὁ μὲν ἕτερος αὐτῶν ἐποιεῖτο τοῦ ἕλκους μόνον, μηδὲν
<span class="lb" data-page="1.88" data-line="7" id="p1.88.7"></span>ἄλλο πολυπραγμονῶν, καὶ ὀλίγων γε ἡμερῶν ὑγιὲς ἀπέφηνε
<span class="lb" data-page="1.88" data-line="8" id="p1.88.8"></span>τὸ μέρος. <span class="milestone ed2page" data-n="294" data-unit="ed2page" id="ed2page.294"></span>ὁ δὲ ἕτερος, ἐπειδὴ λυττᾷν ἔγνω τὸν
<span class="lb" data-page="1.88" data-line="9" id="p1.88.9"></span>κύνα, τοσοῦτον ἀπέδει τοῦ σπεύδειν εἰς οὐλὴν ἄγειν τὸ
<span class="lb" data-page="1.88" data-line="10" id="p1.88.10"></span>ἕλκος, ὥστε αὐτὸ τοὐναντίον ἀεὶ καὶ μᾶλλον εἰργάζετο μεῖζον,
<span class="lb" data-page="1.88" data-line="11" id="p1.88.11"></span>ἰσχυροῖς τε καὶ δριμέσι χρώμενος φαρμάκοις ἕως χρόνου
<span class="lb" data-page="1.88" data-line="12" id="p1.88.12"></span>συχνοῦ, καὶ πίνειν προσηνάγκαζεν αὐτὸν ἐν τῷ χρόνῳ τούτῳ
<span class="lb" data-page="1.88" data-line="13" id="p1.88.13"></span>φάρμακα, καὶ λύττης ἰάματα, ὡς ἔφασκεν αὐτός. καὶ δὴ
<span class="lb" data-page="1.88" data-line="14" id="p1.88.14"></span>καὶ οὕτως ἐτελεύτα τὸ συμβὰν ἀμφοτέροις. ὁ μὲν ἐσώθη
<span class="lb" data-page="1.88" data-line="15" id="p1.88.15"></span>τε καὶ ὑγιὴς ἐγένετο, ὁ πίνων τὰ φάρμακα· ὁ δὲ ἕτερος, οὐδὲν
<span class="lb" data-page="1.88" data-line="16" id="p1.88.16"></span>ἔχειν οἰόμενος κακὸν, ἐξαίφνης ἔδεισέ τε τὸ ὕδωρ, καὶ
<span class="lb" data-page="1.88" data-line="17" id="p1.88.17"></span>σπασθεὶς ἀπέθανεν. ἆρά σοι δοκεῖ μάτην τὸ προκαταρκτικὸν
<span class="lb" data-page="1.88" data-line="18" id="p1.88.18"></span>αἴτιον ἐν τούτοις ἐρευνᾶσθαι; ἢ δι’ ἄλλο τι ἀπέθανεν ﻿
<span class="pb" data-page="1.89" id="p1.89"></span>
<span class="lb" data-page="1.89" data-line="1" id="p1.89.1"></span>ὁ ἄνθρωπος, πλὴν διὰ τὴν ὀλιγωρίαν τοῦ ἰατροῦ, μήτε
<span class="lb" data-page="1.89" data-line="2" id="p1.89.2"></span>πυνθανομένου περὶ τῆς αἰτίας μηδὲν, μήτε τὴν τετηρημένην
<span class="lb" data-page="1.89" data-line="3" id="p1.89.3"></span>ἐπ’ αὐτῇ θεραπείαν παραλαβόντος; ἐμοὶ μὲν γὰρ οὐ δι’
<span class="lb" data-page="1.89" data-line="4" id="p1.89.4"></span>ἄλλο τι οὐδὲν φαίνεται, ἢ διὰ τοῦτο. ἐπεὶ δὲ τῷ φαινομένῳ
<span class="lb" data-page="1.89" data-line="5" id="p1.89.5"></span>ἕπομαι, παρελθεῖν οὐ δύναμαι τοιοῦτον οὐδὲν αἴτιον.
<span class="lb" data-page="1.89" data-line="6" id="p1.89.6"></span>οὕτω δὲ καὶ ἡλικίαν οὐ δύναμαι παραδραμεῖν, οὐδὲ ἀτιμάζειν.
<span class="lb" data-page="1.89" data-line="7" id="p1.89.7"></span>καὶ γὰρ κᾀνταῦθ’ ἀναγκάζει με πιστεύειν τὸ φαινόμενον,
<span class="lb" data-page="1.89" data-line="8" id="p1.89.8"></span>τῶν αὐτῶν κατὰ πάντα παθῶν οὐ πάντη τὴν
<span class="lb" data-page="1.89" data-line="9" id="p1.89.9"></span>αὐτὴν θεραπείαν ἐχόντων, ἀλλ’ ἔστιν ὅτε τοσοῦτον διαφέρουσιν
<span class="lb" data-page="1.89" data-line="10" id="p1.89.10"></span>ἐν ταῖς διαφόροις ἡλικίαις, ὥστε μηδὲ ποσότητι
<span class="lb" data-page="1.89" data-line="11" id="p1.89.11"></span>μόνον, ἢ τρόπῳ βοηθημάτων διαλλάττειν, ἀλλ’ ὅλῳ τῷ
<span class="lb" data-page="1.89" data-line="12" id="p1.89.12"></span>γένει. πλευριτικοὺς γοῦν πολλοὺς ἀκμάζοντάς τε καὶ ἰσχυροὺς
<span class="lb" data-page="1.89" data-line="13" id="p1.89.13"></span>εἶδον ἐγὼ πολλάκις, καὶ ὑφ’ ἡμῶν αὐτῶν φλεβοτομουμένους,
<span class="lb" data-page="1.89" data-line="14" id="p1.89.14"></span>ἀλλ’ οὐδένα τῶν ἐν ἐσχάτῳ γήρᾳ, ἢ κομιδῇ σμικρὸν
<span class="lb" data-page="1.89" data-line="15" id="p1.89.15"></span>παῖδα· οὔθ’ ὑμεῖς ἐτολμήσατε διὰ φλεβὸς κενοῦν, οὔτ’
<span class="lb" data-page="1.89" data-line="16" id="p1.89.16"></span>ἄλλος οὐδεὶς οὐδεπώποτε. τί δὲ, ὅταν Ἱπποκράτης εἴπῃ,
<span class="lb" data-page="1.89" data-line="17" id="p1.89.17"></span>ὑπὸ <span class="milestone ed1page" data-n="14" data-unit="ed1page" id="ed1page.14"></span>κύνα, καὶ πρὸ κυνὸς ἐργώδεες αἱ φαρμακεῖαι;
<span class="lb" data-page="1.89" data-line="18" id="p1.89.18"></span>καὶ ὅταν αὖ πάλιν, θέρεος φαρμακεύειν τὰς ἄνω, χειμῶνος 
<span class="pb" data-page="1.90" id="p1.90"></span>
<span class="lb" data-page="1.90" data-line="1" id="p1.90.1"></span>δὲ τὰς κάτω; πότερον ἀληθεύειν ὑμῖν, ἢ ψεύδεσθαι δοκεῖ;
<span class="lb" data-page="1.90" data-line="2" id="p1.90.2"></span>καθ’ ἑκάτερον γὰρ ἀπορήσειν ὑμᾶς ἀποκρίσεως οἴομαι.
<span class="lb" data-page="1.90" data-line="3" id="p1.90.3"></span>ψεύδεσθαι μὲν γὰρ εἰ φαίητε, τὸ φαινόμενον ἀτιμάζετε, ὃ
<span class="lb" data-page="1.90" data-line="4" id="p1.90.4"></span>τιμᾷν προσποιεῖσθε. φαίνεται γὰρ οὕτως ἔχειν τἀληθὲς,
<span class="lb" data-page="1.90" data-line="5" id="p1.90.5"></span>ὡς Ἱπποκράτης λέγει. εἰ δ’ ἀληθεύειν εἴποιτε, προσίεσθε
<span class="lb" data-page="1.90" data-line="6" id="p1.90.6"></span>τὰς ὥρας, καὶ τὰς χώρας, ἃς ἀχρήστους ἀπεφήνασθε. νομίζω
<span class="lb" data-page="1.90" data-line="7" id="p1.90.7"></span>δὲ ὑμᾶς μηδὲ πόῤῥω που τῆς οἰκείας ἀποδημῆσαι πατρίδος,
<span class="lb" data-page="1.90" data-line="8" id="p1.90.8"></span>μήτ’ ἐν πείρᾳ γενέσθαι χωρίων διαφορᾶς. πάντως
<span class="lb" data-page="1.90" data-line="9" id="p1.90.9"></span>γὰρ ἂν ἠπίστασθε τοὺς μὲν ὑπὸ ταῖς ἄρκτοις οὐ φέροντας
<span class="lb" data-page="1.90" data-line="10" id="p1.90.10"></span>τὰς ἀθρόας τοῦ αἵματος κενώσεις, ὥσπερ οὐδὲ τοὺς κατ’
<span class="lb" data-page="1.90" data-line="11" id="p1.90.11"></span>Αἴγυπτον, καὶ ὅλην τὴν μεσημβρίαν· τοὺς δ’ ἐν μέσῳ
<span class="lb" data-page="1.90" data-line="12" id="p1.90.12"></span>τούτων ἐναργῆ πολλάκις ὠφέλειαν ἐπὶ ταῖς φλεβοτομίαις
<span class="lb" data-page="1.90" data-line="13" id="p1.90.13"></span>λαμβάνοντας. τὸ δὲ μηδὲ τὰ μέρη τοῦ σώματος ἐπισκοπεῖσθαι
<span class="lb" data-page="1.90" data-line="14" id="p1.90.14"></span>πάνυ μοι θαυμαστὸν ἐφ’ ὑμῶν καταφαίνεται, καὶ
<span class="lb" data-page="1.90" data-line="15" id="p1.90.15"></span>δεινῶς ἄτοπον, οὐ τοῖς ἀληθέσι μόνον, ἀλλὰ καὶ τοῖς ὑφ’
<span class="lb" data-page="1.90" data-line="16" id="p1.90.16"></span>ὑμῶν αὐτῶν πραττομένοις ἐναντίον. ὢ πρὸς τῶν θεῶν, ἔνθα
<span class="lb" data-page="1.90" data-line="17" id="p1.90.17"></span>ἂν φλεγμονὴ γένηται, τῆς αὐτῆς δεῖται θεραπείας, κᾂν ἐν 
<span class="pb" data-page="1.91" id="p1.91"></span>
<span class="lb" data-page="1.91" data-line="1" id="p1.91.1"></span>σκέλει, κᾂν ἐν ὠτὶ, κᾂν ἐν στόματι, κᾂν ἐν ὀφθαλμῷ; τί δή
<span class="lb" data-page="1.91" data-line="2" id="p1.91.2"></span>ποτ’ οὖν πολλάκις ὑμᾶς ἐθεασάμην τὰς μὲν ἐν τοῖς σκέλεσι
<span class="lb" data-page="1.91" data-line="3" id="p1.91.3"></span>φλεγμονὰς καὶ ἀποσχίζοντας σμίλῃ, καὶ ἐπιβρέχοντας ἐλαίῳ;
<span class="lb" data-page="1.91" data-line="4" id="p1.91.4"></span>τοὺς δὲ ὀφθαλμοὺς οὐδεπώποτε; τί δὲ, τοὺς μὲν ὀφθαλμοὺς
<span class="lb" data-page="1.91" data-line="5" id="p1.91.5"></span>τοῖς στύφουσιν ἰᾶσθε φαρμάκοις φλεγμαίνοντας, οὐχὶ
<span class="lb" data-page="1.91" data-line="6" id="p1.91.6"></span>δὲ καὶ τὰ σκέλη τοῖς αὐτοῖς ἐπαλείφετε; τί δ’ οὐχὶ καὶ τὰ
<span class="lb" data-page="1.91" data-line="7" id="p1.91.7"></span>ὦτα φλεγμαίνοντα τοῖς τῶν ὀφθαλμῶν ἰᾶσθε βοηθήμασι;
<span class="lb" data-page="1.91" data-line="8" id="p1.91.8"></span>τί δ’ οὐχὶ καὶ τοὺς ὀφθαλμοὺς τοῖς τῶν ὤτων; ἀλλ’ ἕτερον
<span class="lb" data-page="1.91" data-line="9" id="p1.91.9"></span>μὲν ὤτων φλεγμονῆς, ἕτερον δὲ ὀφθαλμῶν ἐστι φάρμακον.
<span class="lb" data-page="1.91" data-line="10" id="p1.91.10"></span>ὄξος μὲν γὰρ μετὰ ῥοδίνου φλεγμονῆς ὤτων ἀγαθὸν
<span class="lb" data-page="1.91" data-line="11" id="p1.91.11"></span>φάρμακον. ἀλλ’ οὐκ οἶμαί τινα τολμήσειν ἐγχεῖν αὐτὸ φλεγμαίνουσιν
<span class="lb" data-page="1.91" data-line="12" id="p1.91.12"></span>ὀφθαλμοῖς. εἰ δὲ καὶ τολμήσειεν, οὐ μετὰ μικρᾶς
<span class="lb" data-page="1.91" data-line="13" id="p1.91.13"></span>εὖ οἶδ’ ὅτι ζημίας πειράσεται τῆς τόλμης. <span class="milestone ed2page" data-n="295" data-unit="ed2page" id="ed2page.295"></span>καὶ γαργαρεῶνος
<span class="lb" data-page="1.91" data-line="14" id="p1.91.14"></span>φλεγμαίνοντος, ἀγαθὸν φάρμακον ἀκάνθης Αἰγυπτίας
<span class="lb" data-page="1.91" data-line="15" id="p1.91.15"></span>ὁ καρπὸς, ἀγαθὸν δὲ καὶ ἡ σχιστὴ στυπτηρία. ἆρ’
<span class="lb" data-page="1.91" data-line="16" id="p1.91.16"></span>οὖν ταῦτα καὶ ὀφθαλμῶν φλεγμαινόντων, καὶ ὤτων, ἢ πᾶν
<span class="lb" data-page="1.91" data-line="17" id="p1.91.17"></span>τοὐναντίον ἐσχάτη βλάβη; καὶ ταῦτα πάντα λέγω, συγχωρήσας 
<span class="pb" data-page="1.92" id="p1.92"></span>
<span class="lb" data-page="1.92" data-line="1" id="p1.92.1"></span>ὑμῖν τὴν πρώτην ὑπόθεσιν, ὡς χρὴ τὴν μὲν ἐν τοῖς
<span class="lb" data-page="1.92" data-line="2" id="p1.92.2"></span>σκέλεσιν ἢ ταῖς χερσὶ φλεγμονὴν χαλᾷν, οὐ μὴν τήν γε
<span class="lb" data-page="1.92" data-line="3" id="p1.92.3"></span>τῶν ὀφθαλμῶν, ἢ τοῦ γαργαρεῶνος, ἢ τῶν ὤτων. εἰ δ’,
<span class="lb" data-page="1.92" data-line="4" id="p1.92.4"></span>ὅτι καὶ τὴν ἐν τοῖς σκέλεσι καὶ ταῖς χερσὶν οὐκ ἐξ ἅπαντος
<span class="lb" data-page="1.92" data-line="5" id="p1.92.5"></span>τρόπου χαλαστέον, ὑπομνήσαιμι, τάχα ἂν γνοίητε, εἰ
<span class="lb" data-page="1.92" data-line="6" id="p1.92.6"></span>σωφρονήσετε, ὅσον ἁμαρτάνετε. ἔσται δὲ καὶ νῦν ὁ λόγος
<span class="lb" data-page="1.92" data-line="7" id="p1.92.7"></span>ἀνάμνησις τοῦ φαινομένου. τῶν γὰρ ἐπὶ μηδεμιᾷ πληγῇ
<span class="lb" data-page="1.92" data-line="8" id="p1.92.8"></span>φλεγμηνάντων ὁτιοῦν μέρος, ἀλλ’ αὐτομάτως ὑπαρξαμένων,
<span class="lb" data-page="1.92" data-line="9" id="p1.92.9"></span>τῆς πληθωρικῆς διαθέσεως καλουμένης παρούσης, οὐδεὶς
<span class="lb" data-page="1.92" data-line="10" id="p1.92.10"></span>χρῄζει χαλάσεως τοῦ μορίου πρὸ τῆς τοῦ ὅλου σώματος κενώσεως.
<span class="lb" data-page="1.92" data-line="11" id="p1.92.11"></span>οὐ μόνον γὰρ οὐδὲν μειώσεις, ἀλλὰ καὶ προσαυξήσεις
<span class="lb" data-page="1.92" data-line="12" id="p1.92.12"></span>τὴν οὖσαν φλεγμονὴν, εἰ τοῦτο δράσειας· ὅθεν ἐν
<span class="lb" data-page="1.92" data-line="13" id="p1.92.13"></span>τούτῳ μὲν τῷ καιρῷ τὰ στύφοντα καὶ ψύχοντα τῷ μέρει
<span class="lb" data-page="1.92" data-line="14" id="p1.92.14"></span>προφέρομεν, ἡνίκα δ’ ἂν τὸ ὅλον σῶμα κενώσωμεν, τηνικαῦτα
<span class="lb" data-page="1.92" data-line="15" id="p1.92.15"></span>καὶ τὸ φλεγμαῖνον μόριον ἀνέχεται τῶν χαλώντων. εἰ
<span class="lb" data-page="1.92" data-line="16" id="p1.92.16"></span>δ’ ὑμᾶς μὴ πείθω ταῦτα λέγων, ὅπερ ἔφην ἀρχόμενος τοῦ
<span class="lb" data-page="1.92" data-line="17" id="p1.92.17"></span>λόγου, καιρὸς ἂν εἴη μοι πρὸς τοὺς τιμῶντας τὸ φαινόμενον
<span class="lb" data-page="1.92" data-line="18" id="p1.92.18"></span>αὐτὸ ἀπαλλάττεσθαι. 
</p>
</section>
<span class="pb" data-page="1.93" id="p1.93"></span>
<section id="s9" title="Chapter 9">
<p>
<span class="lb" data-page="1.93" data-line="1" id="p1.93.1"></span>Ταῦτα εἰπόντος τοῦ ἐμπειρικοῦ παρελθὼν ὁ
<span class="lb" data-page="1.93" data-line="2" id="p1.93.2"></span>δογματικὸς ὧδέ πως λεγέτω· Τάχα μὲν εὖ φρονοῦντί σοι καὶ
<span class="lb" data-page="1.93" data-line="3" id="p1.93.3"></span>ταῦτα ἦν ἱκανὰ, περὶ τοῦ μήθ’ ἡλικίαν, μήθ’ ὥραν, μήτε
<span class="lb" data-page="1.93" data-line="4" id="p1.93.4"></span>χώραν, ἀλλὰ μηδὲ προκαταρκτικὸν αἴτιον, ἢ μέρος τι τοῦ
<span class="lb" data-page="1.93" data-line="5" id="p1.93.5"></span>σώματος ἄχρηστον ὑπολαμβάνειν. εἰ δέ σε μήπω πέπεικεν
<span class="lb" data-page="1.93" data-line="6" id="p1.93.6"></span>ὁ ἐμπειρικὸς, ὑπομιμνήσκων τῶν φαινομένων, ἀλλά τινος
<span class="lb" data-page="1.93" data-line="7" id="p1.93.7"></span>ἔτι καὶ λόγου δέοι, τοῦτόν μοι δοκῶ προσθήσειν ἐγὼ, καὶ
<span class="lb" data-page="1.93" data-line="8" id="p1.93.8"></span>τὴν ὑπόθεσίν σου τῆς αἱρέσεως ἀποδείξω σαθράν. ἀκούω
<span class="lb" data-page="1.93" data-line="9" id="p1.93.9"></span>μὲν γὰρ ὑμῶν λεγόντων γνῶσιν φαινομένων κοινοτήτων,
<span class="lb" data-page="1.93" data-line="10" id="p1.93.10"></span>ἐρωτῶ δὲ ἑκάστοτε, περὶ τί μάλιστα ἡ κοινότης αὕτη συνίσταται,
<span class="lb" data-page="1.93" data-line="11" id="p1.93.11"></span>καὶ πῶς αὐτὴν γνωριοῦμεν, οὐδέπω καὶ νῦν μοι
<span class="lb" data-page="1.93" data-line="12" id="p1.93.12"></span>δοκῶ γνῶναι δύνασθαι. τὸ δ’ αἴτιον ἄχρι τῶν ὀνομάτων
<span class="lb" data-page="1.93" data-line="13" id="p1.93.13"></span>ἀλλήλοις ὁμολογεῖτε, περὶ τῶν πραγμάτων διαφερόμενοι.
<span class="lb" data-page="1.93" data-line="14" id="p1.93.14"></span>τινες γὰρ ὑμῶν ταῖς παρὰ φύσιν ἐκκρίσεσι παραμετροῦσι τὸ
<span class="lb" data-page="1.93" data-line="15" id="p1.93.15"></span>στεγνὸν καὶ τὸ ῥοῶδες, ἰσχομένων μὲν αὐτῶν, στέγνωσιν ὀνομάζοντες
<span class="lb" data-page="1.93" data-line="16" id="p1.93.16"></span>τὸ πάθος, ἀμέτρως δ’ ἐκκρινομένων, ῥύσιν. ἄλλοι
<span class="lb" data-page="1.93" data-line="17" id="p1.93.17"></span>δέ τινες ἐξ ὑμῶν ἐν ταῖς λοιπαῖς τῶν σωμάτων διαθέσεσι ﻿
<span class="pb" data-page="1.94" id="p1.94"></span>
<span class="lb" data-page="1.94" data-line="1" id="p1.94.1"></span>τὰ πάθη φασὶν εἶναι, καὶ μέμφονταί γε δεινῶς τοῖς εἰς τὸ
<span class="lb" data-page="1.94" data-line="2" id="p1.94.2"></span>κενούμενον ἀποβλέπουσιν. ἐμοὶ δὲ ὅπη δοκοῦσιν ἑκάτεροι
<span class="lb" data-page="1.94" data-line="3" id="p1.94.3"></span>σφάλλεσθαι, τάχα ἂν ἤδη δηλώσαιμι. γινέσθω δὲ ἡμῖν ὁ
<span class="lb" data-page="1.94" data-line="4" id="p1.94.4"></span>λόγος πρὸς ἐκείνους πρότερον, ὅσοι ταῖς παρὰ φύσιν ἐκκρίσεσι
<span class="lb" data-page="1.94" data-line="5" id="p1.94.5"></span>κρίνουσι τὰ πάθη. θαυμάζω γὰρ αὐτοὺς, εἰ μήθ’
<span class="lb" data-page="1.94" data-line="6" id="p1.94.6"></span>ἱδρῶτάς ποτε, μήτε οὖρα, μήτ’ ἐμέτους, μήτε διαχωρήματα
<span class="lb" data-page="1.94" data-line="7" id="p1.94.7"></span>πλείω τῶν κατὰ φύσιν εἶδον ἐν ταῖς νόσοις χρηστῶς κενούμενα,
<span class="lb" data-page="1.94" data-line="8" id="p1.94.8"></span>καὶ τὸ πάντων ἀτοπώτατον, εἰ μηδ’ ??ῥινῶν αἱμοῤῥαγίαν
<span class="lb" data-page="1.94" data-line="9" id="p1.94.9"></span>ποτὲ κρίνασθαι ἐθεάσαντο. ταύτης μέν γε οὐ τὸ ποσὸν
<span class="lb" data-page="1.94" data-line="10" id="p1.94.10"></span>μόνον, ἀλλ’ ὅλον τὸ γένος παρὰ φύσιν ὑπάρχει. ἱδρώτων δὲ,
<span class="lb" data-page="1.94" data-line="11" id="p1.94.11"></span>ἢ οὔρων, ἢ ὅσα κατὰ γαστέρα, ἢ δι’ ἐμέτων ὁρμᾷ, τὸ μὲν
<span class="lb" data-page="1.94" data-line="12" id="p1.94.12"></span>γένος οὐ παρὰ φύσιν, οὕτως γε μὴν ἄμετρόν ἐστί ποτε τὸ
<span class="lb" data-page="1.94" data-line="13" id="p1.94.13"></span>πλῆθος, ὥστε ἐγὼ μὲν οἶδά τινας εἰς τοσοῦτον ἱδρώσαντας,
<span class="lb" data-page="1.94" data-line="14" id="p1.94.14"></span>ἄχρι τοῦ καὶ γνάφαλα διαβρέξαι, καὶ ἄλλους κατὰ γαστέρα
<span class="lb" data-page="1.94" data-line="15" id="p1.94.15"></span>κενωθέντας ὑπὲρ τριάκοντα κοτύλας, <span class="milestone ed2page" data-n="296" data-unit="ed2page" id="ed2page.296"></span>ἀλλ’ οὐκ ἐδόκει
<span class="lb" data-page="1.94" data-line="16" id="p1.94.16"></span>τούτων οὐδὲν παύειν, ὅτι τὸ λυποῦν ἐκενοῦτο. καίτοι τῷ
<span class="lb" data-page="1.94" data-line="17" id="p1.94.17"></span>γε ταῖς κατὰ φύσιν ἐκκρίσεσιν εἰς ἅπαντα κανόνι χρωμένῳ, 
<span class="pb" data-page="1.95" id="p1.95"></span>
<span class="lb" data-page="1.95" data-line="1" id="p1.95.1"></span>κωλυτέα ἦν τὰ τοιαῦτα συμπτώματα. διὸ καὶ πιθανώτεροί
<span class="lb" data-page="1.95" data-line="2" id="p1.95.2"></span>πως εἷναι δοκοῦσιν οἱ τὰς διαθέσεις ἐν τοῖς σώμασιν αὐτοῖς
<span class="lb" data-page="1.95" data-line="3" id="p1.95.3"></span>τὰς κοινότητας ἐπιτιθέμενοι. θαυμάζω δὲ καὶ τούτων,
<span class="lb" data-page="1.95" data-line="4" id="p1.95.4"></span>ὅπως αὐτὰς φαινομένας ἐτόλμησαν εἰπεῖν. εἰ γὰρ μὴ τὸ ῥέον
<span class="lb" data-page="1.95" data-line="5" id="p1.95.5"></span>ἐκ τῆς κοιλίας ἡ ῥύσις ἐστὶν, ἀλλ’ ἡ διάθεσις τῶν σωμάτων,
<span class="lb" data-page="1.95" data-line="6" id="p1.95.6"></span>ἐξ ἧς τὸ ῥέον, οὐκ ἐνδέχεται δὲ ταύτην οὐδεμιᾷ τῶν αἰσθήσεων
<span class="lb" data-page="1.95" data-line="7" id="p1.95.7"></span>φαίνεσθαι, πῶς ἂν αἱ κοινότητες ἔτι φαινόμεναι
<span class="lb" data-page="1.95" data-line="8" id="p1.95.8"></span>λέγοιντ’ ἄν; καὶ γὰρ ἐν κώλῳ δυνατὸν τὴν τῆς ῥύσεως
<span class="lb" data-page="1.95" data-line="9" id="p1.95.9"></span>διάθεσιν εἶναι, καὶ ἐν λεπτοῖς ἐντέροις, καὶ περὶ τὴν
<span class="lb" data-page="1.95" data-line="10" id="p1.95.10"></span>νῆστιν, καὶ περὶ τὴν γαστέρα, καὶ τὸ μεσάραιον, καὶ ἄλλα
<span class="lb" data-page="1.95" data-line="11" id="p1.95.11"></span>πολλὰ τῶν ἐντὸς, ὦν οὐδὲν οὐδὲ αὐτὸ δυνατὸν αἰσθήσει
<span class="lb" data-page="1.95" data-line="12" id="p1.95.12"></span>λαβεῖν, οὔτε τὸ πάθος αὐτοῦ. πῶς οὖν ἔτι φαινόμεναι
<span class="lb" data-page="1.95" data-line="13" id="p1.95.13"></span>λέγοιντ’ ἂν αἱ κοινότητες, εἰ μήπω καὶ τὸ διὰ σημείων
<span class="lb" data-page="1.95" data-line="14" id="p1.95.14"></span>γνωρίζεσθαι φαίνεσθαί τις ἐθέλοι καλεῖν; ἀλλ’ εἰ τοῦτο,
<span class="lb" data-page="1.95" data-line="15" id="p1.95.15"></span>τίνι τῶν παλαιῶν ἰατρῶν ἔτι διαφέρουσιν, οὐκ οἶδα. πῶς
<span class="lb" data-page="1.95" data-line="16" id="p1.95.16"></span>δὲ ταχέως καὶ ἐν ἓξ μησὶν ἐπαγγέλλονται τὴν τέχνην ἐκδιδάσκειν;
<span class="lb" data-page="1.95" data-line="17" id="p1.95.17"></span>οὐ γὰρ ἂν, οἶμαι, σμικρᾶς δέοιντο μεθόδου πρὸς τὸ
<span class="lb" data-page="1.95" data-line="18" id="p1.95.18"></span>γνῶναί τι τῶν ἐκφευγόντων τὴν αἴσθησιν, ἀλλὰ τῷ τοῦτο 
<span class="pb" data-page="1.96" id="p1.96"></span>
<span class="lb" data-page="1.96" data-line="1" id="p1.96.1"></span>καλῶς ἐργαζομένῳ καὶ ἀνατομῆς χρεία τῆς ἕκαστον τῶν ἐντὸς,
<span class="lb" data-page="1.96" data-line="2" id="p1.96.2"></span>ὡς ἔχει φύσεως, διδασκούσης, καὶ φυσικῆς θεωρίας οὐ
<span class="lb" data-page="1.96" data-line="3" id="p1.96.3"></span>σμικρᾶς, ἵνα τό τ’ ἔργον ἑκάστου καὶ τὴν χρείαν ἐπισκέψηται.
<span class="lb" data-page="1.96" data-line="4" id="p1.96.4"></span>πρὶν γὰρ εὑρεθῆναι ταῦτα, τῶν ἐν βάθει τοῦ σώματος
<span class="lb" data-page="1.96" data-line="5" id="p1.96.5"></span>μορίων οὐδενὸς οἶόν τε διαγνῶναι τὸ πάθος. τί δεῖ λέγειν,
<span class="lb" data-page="1.96" data-line="6" id="p1.96.6"></span>ὅτι καὶ διαλεκτικῆς μὲν ἐνταῦθα χρεία μεγάλη, ἵν’,
<span class="lb" data-page="1.96" data-line="7" id="p1.96.7"></span>ἐκ τίνων τί περαίνεται, σαφῶς εἰδῇς, καὶ μὴ παρακρουσθῇς
<span class="lb" data-page="1.96" data-line="8" id="p1.96.8"></span>ποτε σοφίσμασι, μήθ’ ὑπ’ ἄλλου, μήθ’ ὑφ’ αὑτοῦ;
<span class="lb" data-page="1.96" data-line="9" id="p1.96.9"></span>καὶ γὰρ καὶ ἡμᾶς αὐτοὺς <span class="milestone ed1page" data-n="15" data-unit="ed1page" id="ed1page.15"></span>ἄκοντάς ἐστιν ἰδεῖν, ὅτε
<span class="lb" data-page="1.96" data-line="10" id="p1.96.10"></span>σοφιζόμεθα. καὶ μὴν καὶ οἷόν τί ἐστιν ἡ ῥύσις, ἡδέως ἂν
<span class="lb" data-page="1.96" data-line="11" id="p1.96.11"></span>αὐτοὺς ἐροίμην, εἰ διαλέγεσθαι μεμαθήκασιν. οὐ γὰρ δὴ
<span class="lb" data-page="1.96" data-line="12" id="p1.96.12"></span>τοῦτό γε μόνον ἀρκεῖν ἡγοῦμαι τό τισιν ἐξ αὐτῶν εἰρημένον,
<span class="lb" data-page="1.96" data-line="13" id="p1.96.13"></span>ὅτι διάθεσίς τις παρὰ φύσιν ἡ ῥύσις ἐστί. τίς γὰρ ἡ
<span class="lb" data-page="1.96" data-line="14" id="p1.96.14"></span>διάθεσις, εἰ μὴ μάθοιμεν, οὐδὲν ἂν οὐδέπω πλέον εἰδείημεν,
<span class="lb" data-page="1.96" data-line="15" id="p1.96.15"></span>ἆρά γε χάλασίς τις, ἢ μαλακότης, ἢ ἀραιότης. οὐδὲν γάρ
<span class="lb" data-page="1.96" data-line="16" id="p1.96.16"></span>ἐστιν ἀποῦσαί τι σαφὲς οὐδὲ αὐτῶν λεγόντων, ἀλλ’ ὅ, τι ἂν
<span class="lb" data-page="1.96" data-line="17" id="p1.96.17"></span>ἐπέλθοι, νῦν μὲν τοῦτο, αὖθις δὲ ἐκεῖνο, πολλάκις δὲ καὶ 
<span class="pb" data-page="1.97" id="p1.97"></span>
<span class="lb" data-page="1.97" data-line="1" id="p1.97.1"></span>πάντα ἅμα, ὥσπερ οὐδὲν διαφέροντα. καὶ εἴ τις ἐπιχειρήσειε
<span class="lb" data-page="1.97" data-line="2" id="p1.97.2"></span>διδάσκειν αὐτοὺς, ὅπως διαφέρει ταῦτα ἀλλήλων, καὶ
<span class="lb" data-page="1.97" data-line="3" id="p1.97.3"></span>ὡς ἕκαστον αὐτῶν ἰδίας δεῖται θεωρίας, οὐχ ὑπομένουσιν
<span class="lb" data-page="1.97" data-line="4" id="p1.97.4"></span>ἀκούειν, ἀλλὰ καὶ τοῖς παλαιοῖς ἐπιπλήττουσιν, ὡς μάτην
<span class="lb" data-page="1.97" data-line="5" id="p1.97.5"></span>τὰ τοιαῦτα διοριζομένοις. οὕτως ἀταλαιπώρως ἔχουσι πρὸς
<span class="lb" data-page="1.97" data-line="6" id="p1.97.6"></span>τὴν τῆς ἀληθείας ζήτησιν. ἀλλ’ οὐδ’ ὅτι τῷ μὲν χαλαρῷ
<span class="lb" data-page="1.97" data-line="7" id="p1.97.7"></span>τὸ συντεταμένον ἐστὶν ἐναντίον, τῷ δὲ μαλακῷ τὸ σκληρὸν,
<span class="lb" data-page="1.97" data-line="8" id="p1.97.8"></span>τῷ δ’ ἀραιῷ τὸ πυκνὸν, ἀκούειν ἀνέχονται· καὶ ὡς
<span class="lb" data-page="1.97" data-line="9" id="p1.97.9"></span>παρὰ ταῦτα πάντα ἕτερόν τί ἐστι τὸ ἐπέχεσθαι τὰς φυσικὰς
<span class="lb" data-page="1.97" data-line="10" id="p1.97.10"></span>ἐκκρίσεις καὶ τὸ ῥεῖν· καὶ ὡς ὑφ’ Ἱπποκράτους ταῦτα
<span class="lb" data-page="1.97" data-line="11" id="p1.97.11"></span>πάντα διώρισται. προπετῶς δὲ περί τε τούτων αὐτῶν ἀποφαίνονται,
<span class="lb" data-page="1.97" data-line="12" id="p1.97.12"></span>καὶ τὴν φλεγμονὴν, οὕτω δὲ καλοῦσι τὸν σκληρὸν
<span class="lb" data-page="1.97" data-line="13" id="p1.97.13"></span>καὶ ἀντίτυπον καὶ ὀδυνηρὸν καὶ θερμὸν ὄγκον, ἑτοίμως
<span class="lb" data-page="1.97" data-line="14" id="p1.97.14"></span>πάνυ καὶ ἀσκέπτως, στεγνὸν εἶναι πάθος φασίν. εἶτ’ αὖθις
<span class="lb" data-page="1.97" data-line="15" id="p1.97.15"></span>ἑτέρας φλεγμονὰς ἐπιπεπλεγμένας ὀνομάζουσι, ὥσπερ
<span class="lb" data-page="1.97" data-line="16" id="p1.97.16"></span>τὰς ἐν ὀφθαλμοῖς, ὅταν μετὰ ῥεύματος ὦσι, καὶ τὰς ἐν
<span class="lb" data-page="1.97" data-line="17" id="p1.97.17"></span>παρισθμίοις, καὶ γαργαρεῶνι, καὶ οὐρανίσκῳ, καὶ οὔλοις. 
<span class="pb" data-page="1.98" id="p1.98"></span>
<span class="lb" data-page="1.98" data-line="1" id="p1.98.1"></span>εἶθ’ ὑποτίθενται πόρους, τοὺς μὲν ἀραιοὺς γεγονέναι, τοὺς
<span class="lb" data-page="1.98" data-line="2" id="p1.98.2"></span>δὲ μεμυκέναι, καὶ διὰ τοῦτο ἀμφότερα τὰ πάθη πεπονθέναι.
<span class="lb" data-page="1.98" data-line="3" id="p1.98.3"></span>τινὲς δὲ οὖκ ὀκνοῦσι περὶ ἕνα καὶ τὸν αὐτὸν ἅμα
<span class="lb" data-page="1.98" data-line="4" id="p1.98.4"></span>πόρον συνίστασθαι λέγειν ῥύσιν τε καὶ στέγνωσιν, ὃ μηδ’
<span class="lb" data-page="1.98" data-line="5" id="p1.98.5"></span>ἐπινοῆσαι ῥᾴδιον· οὕτως ἐπίπαν τόλμης ἥκουσιν. <span class="milestone ed2page" data-n="297" data-unit="ed2page" id="ed2page.297"></span>ὀλίγοι
<span class="lb" data-page="1.98" data-line="6" id="p1.98.6"></span>δέ τινες ἐξ αὐτῶν, ὑπομεῖναι δυνηθέντες ἐπιπλέον ὑπὲρ
<span class="lb" data-page="1.98" data-line="7" id="p1.98.7"></span>ἁπάντων τούτων ἀκοῦσαί τε καὶ διασκέψασθαι, μόλις ποτὲ
<span class="lb" data-page="1.98" data-line="8" id="p1.98.8"></span>μεταγνόντες ἐπὶ τὸ ἀληθὲς τρέπονται. τούτοις μὲν οὖν,
<span class="lb" data-page="1.98" data-line="9" id="p1.98.9"></span>καὶ ὅσοι μετ’ ἀκριβείας τινὸς βούλονται μαθεῖν τι περὶ τῶν
<span class="lb" data-page="1.98" data-line="10" id="p1.98.10"></span>πρώτων καὶ γενικῶν παθῶν, ἰδίᾳ γέγραπται. τὸ δὲ νῦν
<span class="lb" data-page="1.98" data-line="11" id="p1.98.11"></span>εἶναι τοῖς εἰσαγομένοις χρήσιμον, πρὸς αὐτοὺς βραχέα εἰπεῖν
<span class="lb" data-page="1.98" data-line="12" id="p1.98.12"></span>δίκαιον. ηὐξάμην δ’ ἄν τι κᾀκείνοις ἀπ’ αὐτῶν ὄνασθαι.
<span class="lb" data-page="1.98" data-line="13" id="p1.98.13"></span>γένοιτο δ’ ἂν τοῦτο, εἰ τοῦ φιλονεικεῖν ἀποστάντες, αὐτὸν
<span class="lb" data-page="1.98" data-line="14" id="p1.98.14"></span>τὸν λόγον ἐξετάσαιεν ἐφ’ ἑαυτοῖς. ἔχει δὲ ὁ λόγος, ὡς ἡ
<span class="lb" data-page="1.98" data-line="15" id="p1.98.15"></span>καλουμένη καὶ πρὸς αὐτῶν ἐκείνων φλεγμονὴ παρὰ φύσιν
<span class="lb" data-page="1.98" data-line="16" id="p1.98.16"></span>ὄγκος ἐστὶν ὀδυνηρὸς, καὶ ἀντίτυπος, καὶ σκληρὸς, καὶ
<span class="lb" data-page="1.98" data-line="17" id="p1.98.17"></span>θερμὸς, οὐδέν τι μᾶλλον ἀραιότερον ἐργαζομένη κατὰ τὸν ﻿
<span class="pb" data-page="1.99" id="p1.99"></span>
<span class="lb" data-page="1.99" data-line="1" id="p1.99.1"></span>ἑαυτῆς λόγον, ἢ σκληρότερον, ἢ πυκνότερον ἑαυτοῦ τὸ μέρος,
<span class="lb" data-page="1.99" data-line="2" id="p1.99.2"></span>ἀλλὰ μεστὸν ῥεύματος περιττοῦ, καὶ διὰ τοῦτο τεταμένον.
<span class="lb" data-page="1.99" data-line="3" id="p1.99.3"></span>οὐ μὴν, εἴ τι πάντως τέταται, τοῦτο πυκνότερον
<span class="lb" data-page="1.99" data-line="4" id="p1.99.4"></span>γέγονεν, ἢ σκληρότερον ἑαυτοῦ. μάθοις δ’ ἂν ἐπί τε βυρσῶν
<span class="lb" data-page="1.99" data-line="5" id="p1.99.5"></span>αὐτὸ καὶ ἱμάντων, καὶ πλοκάμων, εἰ πάντη διατείνειν
<span class="lb" data-page="1.99" data-line="6" id="p1.99.6"></span>ἐπιχειρήσαις. οὕτω δὲ καὶ ἡ ἴασις τῶν πεπληρωμένων
<span class="lb" data-page="1.99" data-line="7" id="p1.99.7"></span>μελῶν κένωσίς ἐστιν· ἐναντίον γὰρ τοῦτο τῇ πληρώσει.
<span class="lb" data-page="1.99" data-line="8" id="p1.99.8"></span>κενουμένοις δὲ αὐτοῖς εὐθὺς ἕπεται τοῖς μορίοις χαλαρωτέροις
<span class="lb" data-page="1.99" data-line="9" id="p1.99.9"></span>γίνεσθαι. τάσις μὲν δὴ τοῖς πεπληρωμένοις ἐξ ἀνάγκης,
<span class="lb" data-page="1.99" data-line="10" id="p1.99.10"></span>ὥσπερ τοῖς κενουμένοις ἡ χάλασις ἕπεται. πύκνωσις
<span class="lb" data-page="1.99" data-line="11" id="p1.99.11"></span>δὲ, ἢ ἀραίωσις, οὐδέτερον ἐξ ἀνάγκης, ἀλλ’ οὐδὲ ῥύσις, ἢ
<span class="lb" data-page="1.99" data-line="12" id="p1.99.12"></span>ἐπίσχεσις. οὔτε γὰρ, εἰ ἀραιὸν ἤδη τι, καὶ ῥεῖν ἐξ αὐτοῦ
<span class="lb" data-page="1.99" data-line="13" id="p1.99.13"></span>πάντως ἀναγκαῖον· τί γὰρ, εἰ παχὺ καὶ ὀλίγον εἴη τὸ περιεχόμενον;
<span class="lb" data-page="1.99" data-line="14" id="p1.99.14"></span>οὔτ’, εἰ πυκνὸν, ἴσχεσθαι. τὸ γὰρ πολὺ καὶ
<span class="lb" data-page="1.99" data-line="15" id="p1.99.15"></span>λεπτὸν καὶ διὰ πυκνῶν ἐκρεῖ τῶν πόρων. βέλτιον οὖν ἦν
<span class="lb" data-page="1.99" data-line="16" id="p1.99.16"></span>καὶ αὐτοὺς τοὺς τῶν παλαιῶν ἀναγνόντας τὰς βίβλους μεμαθηκέναι,
<span class="lb" data-page="1.99" data-line="17" id="p1.99.17"></span>κατὰ πόσους τρόπους τὸ πρότερον ἐν τῷ μορίῳ
<span class="lb" data-page="1.99" data-line="18" id="p1.99.18"></span>στεγόμενον αὖθις ἐκκρίνεται. καὶ γὰρ ἀραιουμένου τοῦ 
<span class="pb" data-page="1.100" id="p1.100"></span>
<span class="lb" data-page="1.100" data-line="1" id="p1.100.1"></span>περιέχοντος αὐτὸ, καὶ αὐτοῦ τοῦ περιεχομένου τε καὶ πλείονος
<span class="lb" data-page="1.100" data-line="2" id="p1.100.2"></span>γενομένου, καὶ σφοδρότερον κινουμένου, καὶ ὑπό τινος τῶν
<span class="lb" data-page="1.100" data-line="3" id="p1.100.3"></span>ἐκτὸς ἐφελκομένου, ἢ πρός τινος τῶν ἐντὸς ὠθουμένου, καὶ
<span class="lb" data-page="1.100" data-line="4" id="p1.100.4"></span>οἷον ἀναῤῥοιβδουμένου πρός τινων τῶν ἐντός. εἰ δέ τις
<span class="lb" data-page="1.100" data-line="5" id="p1.100.5"></span>ταῦτα πάντα παρεὶς, μίαν αἰτίαν κενώσεως ἡγοῖτο εἶναι τὴν
<span class="lb" data-page="1.100" data-line="6" id="p1.100.6"></span>ἀραίωσιν τῶν πόρων, δόξει μηδὲ τὰ φαινόμενα γινώσκειν.
<span class="lb" data-page="1.100" data-line="7" id="p1.100.7"></span>ἔριον γοῦν, ἢ σπογγίον, ἤ τι τῶν οὕτως ἀραιῶν ἐναργῶς
<span class="lb" data-page="1.100" data-line="8" id="p1.100.8"></span>ὁρῶμεν, εἰ μὲν ὀλίγον ἐντὸς ἑαυτῶν ὑγρὸν ἔχοι, στέγοντα
<span class="lb" data-page="1.100" data-line="9" id="p1.100.9"></span>καὶ μὴ μεθιέντα, τὸ πλέον δ’ ἀποχέοντα. τί δή ποτ’ οὖν
<span class="lb" data-page="1.100" data-line="10" id="p1.100.10"></span>οὐχὶ κἀπὶ τῶν ὀφθαλμῶν, καὶ τῶν μυκτήρων, καὶ τοῦ στόματος,
<span class="lb" data-page="1.100" data-line="11" id="p1.100.11"></span>καὶ τῶν ἄλλων τῶν οὕτως ἀραιῶν τὸ αὐτὸ τοῦτο
<span class="lb" data-page="1.100" data-line="12" id="p1.100.12"></span>ἐνενόησαν, ὡς ἐνδέχοιτό ποτε τῷ πλήθει τῆς περιεχομένης
<span class="lb" data-page="1.100" data-line="13" id="p1.100.13"></span>ἐν αὐτοῖς ὑγρότητος, οὐκ ἀραιώσει τῶν πόρων, ἐκρεῖν
<span class="lb" data-page="1.100" data-line="14" id="p1.100.14"></span>τι; καὶ μὲν δὴ καὶ κεράμους εἴδομεν πολλάκις ἀραιοὺς οὕτως,
<span class="lb" data-page="1.100" data-line="15" id="p1.100.15"></span>ὡς διηθεῖσθαι τὸ ὕδωρ. ἀλλ’ εἰ μέλιτος ἐγχέοις, οὐ
<span class="lb" data-page="1.100" data-line="16" id="p1.100.16"></span>διηθεῖται, παχυτέρα γὰρ ἡ τοῦ μέλιτος οὐσία τῶν τοῦ κεράμου
<span class="lb" data-page="1.100" data-line="17" id="p1.100.17"></span>πόρων. οὔκουν οὐδὲ τοῦτο ἀπεικὸς ἦν ἐννοῆσαι, ὡς
<span class="lb" data-page="1.100" data-line="18" id="p1.100.18"></span>διὰ λεπτότητα πολλάκις ἐκρεῖ τι, κἂν μηδὲ αὐτὸ τὸ περιέχον 
<span class="pb" data-page="1.101" id="p1.101"></span>
<span class="lb" data-page="1.101" data-line="1" id="p1.101.1"></span>σῶμα τετρημένον ἐκ τῆς φύσεως ᾖ· ἀλλ’ οὐδ’ ὅτι
<span class="lb" data-page="1.101" data-line="2" id="p1.101.2"></span>πολλάκις, ἥπερ διοικεῖ τὸ ζῶον, ὁρμῇ σφοδροτέρᾳ χρησαμένη,
<span class="lb" data-page="1.101" data-line="3" id="p1.101.3"></span>τὸ περιττὸν ἅπαν ἐκένωσε δι’ αὐτοῦ, καθάπερ ἐκθλίψασά
<span class="lb" data-page="1.101" data-line="4" id="p1.101.4"></span>τε καὶ ἀπωσαμένη. τί οὖν χαλεπὸν ἦν ἐννοῆσαι
<span class="lb" data-page="1.101" data-line="5" id="p1.101.5"></span>τῷ γε ἀκριβῶς τοῖς τέχνης ἔργοις ὡμιληκότι τὰ πολλά; αἱ
<span class="lb" data-page="1.101" data-line="6" id="p1.101.6"></span>γὰρ κρίσεις τῶν νοσημάτων ὧδέ πως γίνονται. καὶ παρίημι
<span class="lb" data-page="1.101" data-line="7" id="p1.101.7"></span>τὰς λοιπὰς τῶν κενουμένων αἰτίας· ὡσαύτως δὲ καὶ τῶν
<span class="lb" data-page="1.101" data-line="8" id="p1.101.8"></span>ἰσχομένων ἴσας τὸν ἀριθμὸν, ἐναντίας ταύταις οὔσας. οὐ
<span class="lb" data-page="1.101" data-line="9" id="p1.101.9"></span>γάρ ἐστι τῶν ἐκείνων ἀκοῶν ὁ τοιοῦτος λόγος ἄκουσμα. ὃ
<span class="lb" data-page="1.101" data-line="10" id="p1.101.10"></span>δέ μοι δοκοῦσι τάχα ἄν ποτε συνήσειν, ἐπὶ τοῦτ’ αὖθις
<span class="lb" data-page="1.101" data-line="11" id="p1.101.11"></span>ἐπάνειμι. τὸ δύνασθαί ποτε ῥευματίζεσθαι τὸν ὀφθαλμὸν,
<span class="lb" data-page="1.101" data-line="12" id="p1.101.12"></span>ἢ πολλοῦ τοῦ ῥεύματος, ἢ λεπτοῦ γεγονότος, ἢ ὑπὸ τῆς
<span class="lb" data-page="1.101" data-line="13" id="p1.101.13"></span>φύσεως διὰ τοῦδε τοῦ μέρους ἀπωθουμένου, μηδὲν αὐτῶν
<span class="lb" data-page="1.101" data-line="14" id="p1.101.14"></span>τῶν σωμάτων παρὰ τὸ κατὰ φύσιν ἀλλοιότερον ἐχόντων, καὶ
<span class="lb" data-page="1.101" data-line="15" id="p1.101.15"></span>χρή δηλονότι τὸ μὲν λεπτὸν· ῥεῦμα παχύνειν, τὸ δὲ πολὺ
<span class="lb" data-page="1.101" data-line="16" id="p1.101.16"></span>
<span class="milestone ed2page" data-n="298" data-unit="ed2page" id="ed2page.298"></span>κενοῦν. τὴν δὲ ὁρμὴν τῆς φύσεως, ἂν ἐν καιρῷ γένηται,
<span class="lb" data-page="1.101" data-line="17" id="p1.101.17"></span>δέχεσθαι, μηδὲν περὶ τὰ σώματα τῶν ὀφθαλμῶν
<span class="lb" data-page="1.101" data-line="18" id="p1.101.18"></span>αὐτὰ πραγματευόμενον, ἅτε μηδὲ τῆς ῥύσεως ἦν αἴτια. τὸ 
<span class="pb" data-page="1.102" id="p1.102"></span>
<span class="lb" data-page="1.102" data-line="1" id="p1.102.1"></span>δ’ οἴεσθαί τινα μὲν φλεγμονὴν στεγνὸν εἶναι πάθος, ἑτέραν
<span class="lb" data-page="1.102" data-line="2" id="p1.102.2"></span>δὲ ἐπιπεπλεγμένην, οὐκ οἶδ’ ὅπως σωφρονούντων ἐστί.
<span class="lb" data-page="1.102" data-line="3" id="p1.102.3"></span>πρῶτον μὲν γὰρ ἐπελάθοντο τῶν σφετέρων λόγων, ὡς οὐ
<span class="lb" data-page="1.102" data-line="4" id="p1.102.4"></span>τῇ κενώσει κριτέον τὸ ῥοῶδες, ἢ ταῖς ἐπισχέσεσι τὸ στεγνὸν,
<span class="lb" data-page="1.102" data-line="5" id="p1.102.5"></span>ἀλλ’ εἰς αὐτὰς τῶν σωμάτων τὰς διαθέσεις χρὴ βλέπειν.
<span class="lb" data-page="1.102" data-line="6" id="p1.102.6"></span>ὅταν οὖν καθ’ ἅπαν ὅμοιαι τυγχάνωσιν αὗται, καὶ μηδενὶ
<span class="lb" data-page="1.102" data-line="7" id="p1.102.7"></span>φαίνηται διαφέρειν ἡ νῦν φλεγμονὴ τῶν πρόσθεν, ἄλλῳ γε,
<span class="lb" data-page="1.102" data-line="8" id="p1.102.8"></span>ἢ τῷ τὸ μὲν ἀποῤῥεῖν τι, τὸ δὲ οὔ· πῶς οὐ δεινὸν ἄτοπον,
<span class="lb" data-page="1.102" data-line="9" id="p1.102.9"></span>ἐπιπεπλεγμένην μὲν ταύτην, στεγνὴν δ’ ἐκείνην εἶναι
<span class="lb" data-page="1.102" data-line="10" id="p1.102.10"></span>νομίζειν; ἔπειτα δὲ, πῶς οὐδὲ τοῦθ’, ὅπερ ἦν προχειρότατον,
<span class="lb" data-page="1.102" data-line="11" id="p1.102.11"></span>ἐπῆλθεν αὐτοῖς λογίσασθαι, ὅτι μήτε ἐν χειρὶ, μήτ’
<span class="lb" data-page="1.102" data-line="12" id="p1.102.12"></span>ἐν ποδὶ, μήτ’ ἐν πήχει, μήτ’ ἐν βραχίονι, μήτ’ ἐν κνήμη,
<span class="lb" data-page="1.102" data-line="13" id="p1.102.13"></span>μήτ’ ἐν μηρῷ, μήτ’ ἐν ἄλλῳ τινὶ μέρει τοῦ σώματος ὤφθη
<span class="lb" data-page="1.102" data-line="14" id="p1.102.14"></span>ποτὲ φλεγμονῆς εἶδος τοιοῦτον, οἷον ἐκτὸς ἀποχεῖν τι· μόναις
<span class="lb" data-page="1.102" data-line="15" id="p1.102.15"></span>δὲ ταῖς ἐν τῷ στόματι, καὶ τοῖς ὀφθαλμοῖς, καὶ ταῖς
<span class="lb" data-page="1.102" data-line="16" id="p1.102.16"></span>ῥισὶν ὑπάρχειν τοῦτο; πότερον ὁ Ζεὺς προσέταξε ταῖς κοινότησιν
<span class="lb" data-page="1.102" data-line="17" id="p1.102.17"></span>ἁπάσαις ταῖς ἐπιπεπλεγμέναις, ὥστε μηδὲ πώποτε 
<span class="pb" data-page="1.103" id="p1.103"></span>
<span class="lb" data-page="1.103" data-line="1" id="p1.103.1"></span>μηδεμίαν αὐτῶν εἰς ἄλλο μηδὲν τῶν τοῦ σώματος ἀφικνεῖσθαι
<span class="lb" data-page="1.103" data-line="2" id="p1.103.2"></span>μορίων, ἀλλ’ ἐν ὀφθαλμοῖς μόνον, καὶ ῥινὶ, καὶ στόματι
<span class="lb" data-page="1.103" data-line="3" id="p1.103.3"></span>πολεμεῖν; ἡ φλεγμονὴ μὲν γὰρ ἅπαντα δύναται καταλαμβάνειν,
<span class="lb" data-page="1.103" data-line="4" id="p1.103.4"></span>ὅσα γε τὰ τῆς γενέσεως αὐτῆς αἴτια δέχεσθαι
<span class="lb" data-page="1.103" data-line="5" id="p1.103.5"></span>πέφυκεν. τῷ δὲ εἶναι τὰ μὲν ἀραιὰ τὴν φύσιν, τὰ δὲ
<span class="lb" data-page="1.103" data-line="6" id="p1.103.6"></span>πυκνά· <span class="milestone ed1page" data-n="16" data-unit="ed1page" id="ed1page.16"></span>τῶν μὲν ἀποχεῖταί τι τοῦ ῥεύματος, ἐν δὲ
<span class="lb" data-page="1.103" data-line="7" id="p1.103.7"></span>τοῖς ἴσχεται. καὶ γὰρ εἰ πληρώσειας ἀσκὸν ἢ ἄλλο τι τῶν
<span class="lb" data-page="1.103" data-line="8" id="p1.103.8"></span>οὕτως στεγανῶν ὑγρᾶς οὐσίας, οὐδὲν ἀποῤῥεῖ· σπογγίαν
<span class="lb" data-page="1.103" data-line="9" id="p1.103.9"></span>δὲ καὶ τῶν οὕτως ἀραιῶν εὐθὺς ἅπαν τὸ περιττὸν ἀποχεῖται.
<span class="lb" data-page="1.103" data-line="10" id="p1.103.10"></span>τί δὴ οὖν χαλεπὸν ἦν, ἐννοήσαντας αὐτοὺς, ὅσον γε τὸ
<span class="lb" data-page="1.103" data-line="11" id="p1.103.11"></span>ἄλλο δέρμα πᾶν στεγνότερόν ἐστι τοῦ κατὰ τοὺς ὀφθαλμοὺς,
<span class="lb" data-page="1.103" data-line="12" id="p1.103.12"></span>καὶ τοὺς μυκτῆρας, καὶ τὸ στόμα, τῇ τῶν μορίων φύσει
<span class="lb" data-page="1.103" data-line="13" id="p1.103.13"></span>τὴν αἰτίαν ἀναθεῖναι, παρέντας ἐπιπλοκὴν καὶ λήρους μακρούς;
<span class="lb" data-page="1.103" data-line="14" id="p1.103.14"></span>ὅτι γὰρ οὕτω τοῦτ’ ἔχει, δηλοῦσιν αἱ μεθ’ ἑλκώσεως
<span class="lb" data-page="1.103" data-line="15" id="p1.103.15"></span>ἐν τοῖς ἄλλοις μορίοις γινόμεναι φλεγμοναί· καὶ γὰρ κἀκείνων
<span class="lb" data-page="1.103" data-line="16" id="p1.103.16"></span>ἀποῤῥεῖ τὸ λεπτομερὲς, ὥσπερ ἐν ὀφθαλμοῖς, καὶ ῥινὶ,
<span class="lb" data-page="1.103" data-line="17" id="p1.103.17"></span>καὶ στόματι· ἕως δ’ ἂν ἀπαθὲς ᾖ, καὶ πάντως στεγνὸν τὸ
<span class="lb" data-page="1.103" data-line="18" id="p1.103.18"></span>δέρμα, τοῦ μηδὲν ἀποχεῖσθαι τοῦτο αἴτιον, οὐ τὸ τῆς ﻿
<span class="pb" data-page="1.104" id="p1.104"></span>
<span class="lb" data-page="1.104" data-line="1" id="p1.104.1"></span>φλεγμονῆς εἶδος. ὥσπερ αὖ πάλιν, εἰ μέλιτι δεύσειας ἢ
<span class="lb" data-page="1.104" data-line="2" id="p1.104.2"></span>ὑγρᾷ πίττῃ πάνυ τὸ πλῆθος ἀμέτρῳ σπογγίαν ἢ ἔριον,
<span class="lb" data-page="1.104" data-line="3" id="p1.104.3"></span>οὐδὲν ἀποῤῥεῖ διὰ τὸ τῆς ὑγρότητος πάχος, ἢ ὕδατι μὲν,
<span class="lb" data-page="1.104" data-line="4" id="p1.104.4"></span>ἤ τινι τῶν οὕτω λεπτῶν, ἀλλ’ ἐλαχίστῳ τούτῳ· κατὰ τὸν
<span class="lb" data-page="1.104" data-line="5" id="p1.104.5"></span>αὐτὸν, οἶμαι, λόγον οὐ διὰ παντὸς ἐκχεῖταί τινι τῶν
<span class="lb" data-page="1.104" data-line="6" id="p1.104.6"></span>ὀφθαλμῶν, ἢ διὰ τὸ πάχος τῆς ὑγρότητος, ἢ τῷ μὴ περιττεύειν,
<span class="lb" data-page="1.104" data-line="7" id="p1.104.7"></span>ὥσπερ καὶ ἐπὶ τῶν κατὰ φύσιν ἐχόντων. ὥστ’ ἐνδέχεται
<span class="lb" data-page="1.104" data-line="8" id="p1.104.8"></span>ταὐτὸν εἶδος τῆς φλεγμονῆς, μηδενὶ διαφέρον ἄλλῳ
<span class="lb" data-page="1.104" data-line="9" id="p1.104.9"></span>γε, πλὴν τῷ πάχει τῆς ἐπιῤῥεούσης οὐσίας, ὀφθαλμίαν
<span class="lb" data-page="1.104" data-line="10" id="p1.104.10"></span>ἐργάσασθαι χωρὶς ῥεύματος, ἣν οἱ σοφώτατοι Μεθοδικοὶ
<span class="lb" data-page="1.104" data-line="11" id="p1.104.11"></span>στεγνὴν ὀνομάζουσι, καὶ διαφέρειν οἴονται τῆς ἐπιπεπλεγμένης,
<span class="lb" data-page="1.104" data-line="12" id="p1.104.12"></span>ἐπιλανθανόμενοι τῶν ἰδίων λόγων, οὓς ἄνω καὶ κάτω
<span class="lb" data-page="1.104" data-line="13" id="p1.104.13"></span>μεταφέρουσι, σωματικὰς ἀξιοῦντες εἶναι τὰς κατασκευὰς τῶν
<span class="lb" data-page="1.104" data-line="14" id="p1.104.14"></span>παθῶν, οὐκ ἐν τοῖς ὑγροῖς συνίστασθαι. πῶς οὖν, ὅταν εἰ
<span class="lb" data-page="1.104" data-line="15" id="p1.104.15"></span>μὲν ἐν τοῖς σώμασιν ἡ αὐτὴ διάθεσις ᾖ, οὐδενὶ ἄλλῳ γε
<span class="lb" data-page="1.104" data-line="16" id="p1.104.16"></span>διαφέρουσα, μόνῃ δὲ τῇ τῶν ὑγρῶν φύσει λεπτῶν ἢ παχέων
<span class="lb" data-page="1.104" data-line="17" id="p1.104.17"></span>ὄντων, ἕπηται, ποτὲ μὲν ἀποῤῥεῖν τι, ποτὲ δὲ ἴσχεσθαι, 
<span class="pb" data-page="1.105" id="p1.105"></span>
<span class="lb" data-page="1.105" data-line="1" id="p1.105.1"></span>διαφερούσας ὑπολαμβάνετε εἶναι τὰς κοινότητας; οὕτω μὲν
<span class="lb" data-page="1.105" data-line="2" id="p1.105.2"></span>δὴ καὶ τὸ ἐπιπεπλεγμένον ὑμῶν ἀδιανόητόν ἐστι. τὰ δὲ ἄλλα
<span class="lb" data-page="1.105" data-line="3" id="p1.105.3"></span>κατὰ μέρος, οὐκ ἐν τοῖς κατὰ δίαιταν μόνον, ἀλλὰ καὶ ἐν
<span class="lb" data-page="1.105" data-line="4" id="p1.105.4"></span>τοῖς κατὰ χειρουργίαν τε καὶ φαρμακείαν, ὅσα σφάλλεσθε,
<span class="lb" data-page="1.105" data-line="5" id="p1.105.5"></span>τάχα ἂν αὖθις μαθήσετε, εἰ μηδέπω διὰ τούτων ἐπείσθητε.
<span class="lb" data-page="1.105" data-line="6" id="p1.105.6"></span>νυνὶ δὲ, ἐπεὶ καὶ τοῖς εἰσαγομένοις ἱκανὰ ταῦτα, καταπαύσω
<span class="lb" data-page="1.105" data-line="7" id="p1.105.7"></span>τῇδε τὸν παρόντα λόγον. 
</p>
</section>
</section>
</article>
