<article xmlns="http://www.w3.org/1999/xhtml">
<header>
<div class="fileDesc">
<div class="titleStmt">
<p class="author">Galen</p>
<h1>
<a href="tlg0057.tlg054.1st1K-grc1.xml">De tumoribus praeter naturam</a>
</h1>
<span class="editor">Karl Gottlob Kühn</span>
<span class="funder">Andrew W. Mellon Foundation</span>
<span class="resp">Mark Schiefsky, Harvard UniversityGregory R. Crane, Universität LeipzigUwe Vagelpohl, University of Warwick (Published original versions of the electronic texts)</span>
<span class="resp"> (Keyboarding)</span>
<span class="resp">Gregory R. Crane (Editor-in-Chief, Perseus Digital Library)</span>
<span class="resp">Matt Munson (Project Manager (University of Leipzig))</span>
<span class="resp">Annette Geßner (Project Assistant (University of Leipzig))</span>
<span class="resp">Thibault Clérice (Lead Developer (University of Leipzig))</span>
<span class="resp">Bruce Robertson (Technical Advisor)</span>
</div>
<div class="publicationStmt">
<div class="idno">
<span class="idno">tlg0057.tlg054.1st1K-grc1.xml</span>.</div>
<div class="imprint">
<span class="publisher">University of Leipzig</span>, <span class="date" rel="-">2016</span>, <div class="licence">
<a href="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</a>
</div>.</div>
</div>
<p class="sourceDesc">
<span class="biblStruct">
<span class="monogr">
<em class="title">Claudii Galeni Opera Omnia</em>. <span class="author">Galen</span>. <span class="editor">Karl Gottlob Kühn</span>. <span class="imprint">
<span class="publisher">Cnobloch</span>, <span class="pubPlace">Lipsiae</span> : <span class="biblScope">7</span>, <span class="biblScope">3</span>, <span class="biblScope">7</span>, <span class="biblScope">705-732</span>, <span class="date" rel="-">1824</span>
</span>. </span>
<a href="https://catalog.hathitrust.org/Record/009723957">HathiTrust</a>
</span>
</p>
</div>
</header>
<section id="s">
<span class="pb" data-page="7.705" id="p7.705"></span>
<section id="s1" title="Chapter 1">
<h1>ΓΑΛΗΝΟΥ ΠΕΡΙ ΤΩΝ ΠΑΡΑ ΦΥΣΙΝ
<br/>ΟΓΚΩΝ ΒΙΒΛΙΟΝ.
</h1>
<p>
<span class="lb" data-page="7.705" data-line="1" id="p7.705.1"></span>Ἕν τι τῶν συμβεβηκότων τοῖς σώμασιν
<span class="lb" data-page="7.705" data-line="2" id="p7.705.2"></span>ὑπάρχει τὸ δηλούμενον πρᾶγμα πρὸς τῆς ὄγκου φωνῆς. τὴν
<span class="lb" data-page="7.705" data-line="3" id="p7.705.3"></span>γὰρ εἰς μῆκος καὶ πλάτος καὶ βάθος διάστασιν οὕτως ὀνομάζουσιν
<span class="lb" data-page="7.705" data-line="4" id="p7.705.4"></span>Ἕλληνες. ἔστι δ’ ὅτε καὶ τὴν ὑπὲρ τὸ κατὰ φύσιν
<span class="lb" data-page="7.705" data-line="5" id="p7.705.5"></span>αὔξησιν ὄγκον καλοῦσιν, ὅπερ οὐ τοῖς νοσοῦσι μόνον
<span class="lb" data-page="7.705" data-line="6" id="p7.705.6"></span>καθ’ ὁτιοῦν μόριον, ἀλλὰ καὶ τοῖς ὑγιαίνουσιν ὑπάρχει.
<span class="lb" data-page="7.705" data-line="7" id="p7.705.7"></span>καὶ γὰρ καὶ οἱ παχεῖς ηὔξηνται μὲν ὑπὲρ τὸ κατὰ φύσιν εἰς
<span class="lb" data-page="7.705" data-line="8" id="p7.705.8"></span>βάθος καὶ πλάτος, οὐ μὴν ἤδη γέ πω παρὰ φύσιν ἔχουσιν. 
<span class="pb" data-page="7.706" id="p7.706"></span>
<span class="lb" data-page="7.706" data-line="1" id="p7.706.1"></span>ὡς γὰρ πολλάκις εἴρηται, τρίτη τίς ἐστι κατάστασις ἡ τῶν
<span class="lb" data-page="7.706" data-line="2" id="p7.706.2"></span>οὐ φύσει διακειμένων σωμάτων, ἐν μέσῳ πως ὑπάρχουσα
<span class="lb" data-page="7.706" data-line="3" id="p7.706.3"></span>τῶν κατὰ φύσιν τε καὶ παρὰ φύσιν ἐχόντων. ὁ μὲν οὖν παχὺς
<span class="lb" data-page="7.706" data-line="4" id="p7.706.4"></span>ἢ ἰσχνὸς οὐ παρὰ φύσιν, ἀλλ’ ἁπλῶς μόνον ὁ μὲν ὑπὲρ
<span class="lb" data-page="7.706" data-line="5" id="p7.706.5"></span>τὸ κατὰ φύσιν, ὁ δὲ ἐνδεέστερον ἔχει τοῦ κατὰ φύσιν, οὐ
<span class="lb" data-page="7.706" data-line="6" id="p7.706.6"></span>φύσει δὲ ἑκάτερος. ὁ δὲ ἐξ ὑδέρου τὸν ὄγκον ἐπικτησάμενος,
<span class="lb" data-page="7.706" data-line="7" id="p7.706.7"></span>ἢ ἐκ φθόης τὴν λεπτότητα, παρὰ φύσιν ἄμφω διάκεινται.
<span class="lb" data-page="7.706" data-line="8" id="p7.706.8"></span>πρόκειται δὲ ἡμῖν ἐν τῷ νῦν ἐνεστῶτι λόγῳ σκέψασθαι περὶ
<span class="lb" data-page="7.706" data-line="9" id="p7.706.9"></span>τῶν παρὰ φύσιν ὄγκων, ὅλον τε καταλαμβανόντων τὸ σῶμα,
<span class="lb" data-page="7.706" data-line="10" id="p7.706.10"></span>καὶ μόριον ὁτιοῦν αὐτοῦ, τοσοῦτον ἐπιδιορισαμένοις, ὡς τῶν
<span class="lb" data-page="7.706" data-line="11" id="p7.706.11"></span>οὐ φύσει διαθέσεων αἱ ὑπερβολαὶ παρὰ φύσιν εἰσίν. ὅρος δὲ
<span class="lb" data-page="7.706" data-line="12" id="p7.706.12"></span>τῆς ὑπερβολῆς ἐστιν αὐτῶν ἡ βλάβη τῆς ἐνεργείας. ἀλλὰ
<span class="lb" data-page="7.706" data-line="13" id="p7.706.13"></span>περὶ μὲν τούτων τῶν ὄγκων οὐ δεῖ μακροτέρου λόγου. γινώσκεται
<span class="lb" data-page="7.706" data-line="14" id="p7.706.14"></span>γὰρ ὑπὸ πάντων ἀνθρώπων, οὐ μόνον τῶν ἰατρῶν,
<span class="lb" data-page="7.706" data-line="15" id="p7.706.15"></span>σαρκὸς καὶ πιμελῆς ἀμετρία τὴν γένεσιν αὐτῶν ἐργαζομένη·
<span class="lb" data-page="7.706" data-line="16" id="p7.706.16"></span>τοὺς δ’ ἄλλους ὄγκους, ὅσοι κατὰ τὴν διάθεσιν αὐτῶν τῶν 
<span class="pb" data-page="7.707" id="p7.707"></span>
<span class="lb" data-page="7.707" data-line="1" id="p7.707.1"></span>σωμάτων, οὐ μόνον τὴν ποσότητα πρώτην, τοῦ κατὰ φύσιν
<span class="lb" data-page="7.707" data-line="2" id="p7.707.2"></span>ἐξεστήκασιν, ἤδη σκοπῶμεν, ἀπὸ φλεγμονῆς ἀρξάμενοι. 
</p>
</section>
<section id="s2" title="Chapter 2">
<p>
<span class="lb" data-page="7.707" data-line="3" id="p7.707.3"></span>
<span class="milestone ed2page" data-n="313" data-unit="ed2page" id="ed2page.313"></span>Λέγεσθαι δὲ εἴθισται τοῖς Ἕλλησι
<span class="lb" data-page="7.707" data-line="4" id="p7.707.4"></span>τοὔνομα τοῦτο κατὰ τῶν ἐν ὄγκῳ μείζονι μορίων
<span class="lb" data-page="7.707" data-line="5" id="p7.707.5"></span>σαρκωδῶν, ἅμα τάσει καὶ ἀντιτυπίᾳ καὶ ὀδύνῃ σφυγματώδει
<span class="lb" data-page="7.707" data-line="6" id="p7.707.6"></span>καὶ θερμῇ καὶ μετ’ ἐρυθήματος· ἥτις δ’ ἐστὶν ἡ
<span class="lb" data-page="7.707" data-line="7" id="p7.707.7"></span>αἰτία, δι’ ἣν ταῦτα ἐγένετο τὰ συμπτώματα, μὴ ὅτι τοῖς
<span class="lb" data-page="7.707" data-line="8" id="p7.707.8"></span>πολλοῖς, ἀλλ’ οὐδ’ αὐτοῖς τοῖς ἰατροῖς ἔγνωσται πᾶσιν.
<span class="lb" data-page="7.707" data-line="9" id="p7.707.9"></span>οὐδὲ γὰρ ὁδῷ τινι ποιοῦνται τὴν ζήτησιν οἱ πλείους αὐτῶν,
<span class="lb" data-page="7.707" data-line="10" id="p7.707.10"></span>ἀλλὰ τὸ δόξαν αὐτοῖς ἁπλῶς ἀποφαίνονται. γίγνοιτο δ’ ἂν
<span class="lb" data-page="7.707" data-line="11" id="p7.707.11"></span>ἡ σκέψις, εἴπερ τις ὁδῷ προέρχοιτο, τοιαδί. μείζων ὄγκος
<span class="lb" data-page="7.707" data-line="12" id="p7.707.12"></span>οὐκ ἄν ποτε γένοιτο περὶ σῶμα οὐδὲν ἄνευ τοῦ τὴν οὐσίαν
<span class="lb" data-page="7.707" data-line="13" id="p7.707.13"></span>αὐτοῦ δυοῖν τούτων παθεῖν θάτερον, ἢ ὑπὸ θερμότητος πολλῆς
<span class="lb" data-page="7.707" data-line="14" id="p7.707.14"></span>οἷον περιζέσασαν χυθῆναι, ἢ ἔξωθέν τινα νεωτέραν
<span class="lb" data-page="7.707" data-line="15" id="p7.707.15"></span>οὐσίαν ἐπικτήσασθαι. χεομένη μὲν γὰρ πνευματοῦται καὶ
<span class="lb" data-page="7.707" data-line="16" id="p7.707.16"></span>ψυχθεῖσά γε αὕτη τὸν ἀρχαῖον ὄγκον ἀνακτᾶται ῥᾳδίως.
<span class="lb" data-page="7.707" data-line="17" id="p7.707.17"></span>οὔτε δὲ πνεῦμα περιεχόμενον ἐν τοῖς φλεγμαίνουσιν ὁρᾶται,
<span class="lb" data-page="7.707" data-line="18" id="p7.707.18"></span>καθάπερ ἐν ἄλλοις ὄγκοις πολλοῖς, καὶ ψυχόμενα πρὸς τὴν 
<span class="pb" data-page="7.708" id="p7.708"></span>
<span class="lb" data-page="7.708" data-line="1" id="p7.708.1"></span>ἐξ ἀρχῆς κατάστασιν οὔτ’ εὐθὺς οὔτ’ ἐξ ἅπαντος ἐπανέρχεται.
<span class="lb" data-page="7.708" data-line="2" id="p7.708.2"></span>ὅτι δ’ οὐ περιέχεται πνεῦμα, δῆλον ἐκ τῆς τομῆς.
<span class="lb" data-page="7.708" data-line="3" id="p7.708.3"></span>φαίνεται γὰρ εἰ τμηθείη τὸ φλεγμαῖνον, αἷμα μὲν ἐκχεόμενον
<span class="lb" data-page="7.708" data-line="4" id="p7.708.4"></span>πάμπολυ καὶ τὸ χωρίον ὅλον ἐναργῶς αἵματος μεστὸν, ὥσπερ
<span class="lb" data-page="7.708" data-line="5" id="p7.708.5"></span>οἱ διάβροχοι σπόγχοι, πνεῦμα δὲ οὔτ’ εὐθὺς ἐκπῖπτον οὔτ’
<span class="lb" data-page="7.708" data-line="6" id="p7.708.6"></span>αὖθις. ἀλλὰ καὶ ἡ χροιὰ μόνη τοῦ αἵματος οἰκεία τε ἅμα
<span class="lb" data-page="7.708" data-line="7" id="p7.708.7"></span>καὶ ἀχώριστος. οὐδὲ γὰρ ἄλλο τῶν ἐν τῷ σώματι μορίων
<span class="lb" data-page="7.708" data-line="8" id="p7.708.8"></span>ἢ χυμῶν ἐρυθρὸν, πλὴν σαρκός τε καὶ αἵματος. ἀλλ’ οὔτε
<span class="lb" data-page="7.708" data-line="9" id="p7.708.9"></span>πολυσαρκία ἐστὶ τὸ πάθημα τῆς φλεγμονῆς, καὶ εἴπερ συσταίη
<span class="lb" data-page="7.708" data-line="10" id="p7.708.10"></span>ποτὲ πολυσαρκία κατὰ τὸ σῶμα μόνη, χωρὶς αἵματος πλήθους,
<span class="lb" data-page="7.708" data-line="11" id="p7.708.11"></span>ὁ μὲν ὄγκος μείζων γίνεται τοῦ κατὰ φύσιν, ἡ χροιὰ
<span class="lb" data-page="7.708" data-line="12" id="p7.708.12"></span>δὲ ἐν ὅροις ὑγιεινοῖς διαμένει, μηδὲν τῆς ἀρχαίας ἐξαλλάττουσα
<span class="lb" data-page="7.708" data-line="13" id="p7.708.13"></span>φύσεως. οὐδενὶ γὰρ αὐξανομένῳ κατὰ τὴν οὐσίαν
<span class="lb" data-page="7.708" data-line="14" id="p7.708.14"></span>ἐπιτείνεται τὸ πρόσθεν χρῶμα. οὕτω γὰρ ἂν ἥ τε χιὼν ἐγίνετο
<span class="lb" data-page="7.708" data-line="15" id="p7.708.15"></span>λευκοτέρα καὶ ἡ πίττα μελαντέρα καὶ ὁ χρυσὸς ξανθότερος.
<span class="lb" data-page="7.708" data-line="16" id="p7.708.16"></span>ἕτερον οὖν ἐστι προφανῶς αὔξησις οὐσίας ἀλλοιώσεως.
<span class="lb" data-page="7.708" data-line="17" id="p7.708.17"></span>αὐξάνεται μὲν γὰρ κατὰ τὸ ποσὸν, ἀλλοιοῦται δὲ
<span class="lb" data-page="7.708" data-line="18" id="p7.708.18"></span>κατὰ τὸ ποιόν. ἔστι δέ που καὶ τὸ χρῶμα ποιᾶς οὐσίας, οὐ 
<span class="pb" data-page="7.709" id="p7.709"></span>
<span class="lb" data-page="7.709" data-line="1" id="p7.709.1"></span>ποσῆς γνώρισμα. διὰ ταῦτα μὲν οὖν πολυσαρκία ἕτερον
<span class="lb" data-page="7.709" data-line="2" id="p7.709.2"></span>φλεγμονῆς, δι’ αὐτὰ δὲ ταῦτα πλεονάζειν ἄν τις ἐν αὐτῇ τὸν
<span class="lb" data-page="7.709" data-line="3" id="p7.709.3"></span>τοῦ αἵματος ὑπολάβοι χυμόν. ἀλλὰ καὶ μεθ’ ἑλκῶν ἐνίοτε
<span class="lb" data-page="7.709" data-line="4" id="p7.709.4"></span>μέγισται γίνονται φλεγμοναὶ, καὶ φαίνεταί τις ἐκρέων ἰχὼρ
<span class="lb" data-page="7.709" data-line="5" id="p7.709.5"></span>ὑδατώδης λεπτὸς, αἱματώδους φαινομένου τοῦ πέριξ χωρίου.
<span class="lb" data-page="7.709" data-line="6" id="p7.709.6"></span>ἀναγκαῖον οὖν ἐν τῷδε τὴν πύκνωσιν τῆς σαρκὸς, ἣν ἐν τοῖς
<span class="lb" data-page="7.709" data-line="7" id="p7.709.7"></span>κατὰ τὸ τραῦμα πέρασιν ἑαυτῇ ἐπεκτήσατο, συμμετρίας εἰς
<span class="lb" data-page="7.709" data-line="8" id="p7.709.8"></span>τοσοῦτον ἥκειν, ὡς διεκπίπτειν ἐπιτρέπουσαν τοῖς <span class="milestone ed1page" data-n="354" data-unit="ed1page" id="ed1page.354"></span>ἰχῶρσιν,
<span class="lb" data-page="7.709" data-line="9" id="p7.709.9"></span>ἐναποστέγειν δ’ ἔνδον ἑαυτῆς τὸ αἷμα. καὶ μὴν ὅσον
<span class="lb" data-page="7.709" data-line="10" id="p7.709.10"></span>αἵματος ἰχὼρ λεπτομερέστερός ἐστι, τοσοῦτον ἢ καὶ πλέον
<span class="lb" data-page="7.709" data-line="11" id="p7.709.11"></span>ἔτι παχυμερέστερος ὑπάρχει πνεύματος. ὥστε εἴπερ ἡ κατὰ
<span class="lb" data-page="7.709" data-line="12" id="p7.709.12"></span>τὸ τραῦμα σὰρξ ἐπιτρέπει ἐκπίπτειν τοῖς ἰχῶρσιν, ἐπέτρεπεν
<span class="lb" data-page="7.709" data-line="13" id="p7.709.13"></span>ἂν δήπου τῷ πνεύματι. κενωθέντος δὲ ἅπαξ αὐτοῦ, καθίστατο
<span class="lb" data-page="7.709" data-line="14" id="p7.709.14"></span>ἂν εὐθέως καὶ ὁ τῆς φλεγμονῆς ὄγκος. ἀμέλει καὶ φαίνεται
<span class="lb" data-page="7.709" data-line="15" id="p7.709.15"></span>γιγνόμενον οὕτως ἐν οἷς ἂν μορίοις ὄντως ἀθροισθῇ τὸ
<span class="lb" data-page="7.709" data-line="16" id="p7.709.16"></span>πνεῦμα. τμηθέντων γὰρ αὐτῶν αὐτίκα συστέλλεται πᾶς
<span class="lb" data-page="7.709" data-line="17" id="p7.709.17"></span>ὄγκος. ἀλλὰ καὶ ἡ γένεσις αὐτῆς τῆς ἐπὶ τραύμασι γενομένης
<span class="lb" data-page="7.709" data-line="18" id="p7.709.18"></span>φλεγμονῆς μαρτυρεῖ. ἐν ἀρχῇ μὲν γὰρ ἔτι νεοτρώτων
<span class="lb" data-page="7.709" data-line="19" id="p7.709.19"></span>ὄντων ἐκπίπτει <span class="milestone ed2page" data-n="314" data-unit="ed2page" id="ed2page.314"></span>πλῆθος αἵματος· ἴσχεται δ’ ﻿
<span class="pb" data-page="7.710" id="p7.710"></span>
<span class="lb" data-page="7.710" data-line="1" id="p7.710.1"></span>αὖθις ἤτοι ψυξάντων ἡμῶν, ἢ αὐτομάτως ὑπὸ τοῦ περιέχοντος
<span class="lb" data-page="7.710" data-line="2" id="p7.710.2"></span>ψυχθέν. ἀλλὰ καὶ πιλησάντων ἡμῶν ταῖς χερσὶν ἢ ἐπιδησάντων,
<span class="lb" data-page="7.710" data-line="3" id="p7.710.3"></span>ἴσχεται κωλυόμενον ἐκρεῖν. εἶτ’ ἐν τοῖς στόμασι
<span class="lb" data-page="7.710" data-line="4" id="p7.710.4"></span>τῶν διῃρημένων ἀγγείων ἰσχόμενόν τε καὶ φραττόμενον πιλοῦταί
<span class="lb" data-page="7.710" data-line="5" id="p7.710.5"></span>τε καὶ πήγνυται, παραπλήσιόν τι πάσχον θρόμβῳ,
<span class="lb" data-page="7.710" data-line="6" id="p7.710.6"></span>πλὴν ὅτι θρόμβος μὲν ἀθρόα τοῦ αἵματός ἐστι πῆξις αἰσθητὴ,
<span class="lb" data-page="7.710" data-line="7" id="p7.710.7"></span>τὸ δ’ ἐπὶ τῶν ἑλκῶν γιγνόμενον οὐκέτ’ ἀθρόως, ἀλλὰ κατὰ
<span class="lb" data-page="7.710" data-line="8" id="p7.710.8"></span>σμικρὰ καὶ πολλὰ πέρατα τῶν διῃρημένων ἀγγείων ἵστησι
<span class="lb" data-page="7.710" data-line="9" id="p7.710.9"></span>καὶ παχύνει τὸ αἷμα. ὅταν οὖν ἅμα μὲν τοῦτο παχύτερον,
<span class="lb" data-page="7.710" data-line="10" id="p7.710.10"></span>ἅμα δὲ τῶν ἀγγείων τὸ πέρας γένηται στενότερον, ἴσχεται
<span class="lb" data-page="7.710" data-line="11" id="p7.710.11"></span>μὲν ἤδη τὸ αἷμα, διεκπίπτουσι δὲ ἰχῶρες. ταῦτα πάντα
<span class="lb" data-page="7.710" data-line="12" id="p7.710.12"></span>τεκμήρια μέγιστα τοῦ πληθύνειν ἐν τοῖς φλεγμαίνουσι μορίοις
<span class="lb" data-page="7.710" data-line="13" id="p7.710.13"></span>τὸ αἷμα. θερμότερον μὲν οὖν ἐστι τοῦ κατὰ φύσιν ἐν τοῖς
<span class="lb" data-page="7.710" data-line="14" id="p7.710.14"></span>οὕτω διακειμένοις, οὐ μὴν τοσοῦτον θερμότερον, ὡς μόνῃ
<span class="lb" data-page="7.710" data-line="15" id="p7.710.15"></span>τῇ χύσει τηλικοῦτον ἐργάσασθαι τὸν ὄγκον. πολλὰ δ’ ἂν εἴη
<span class="lb" data-page="7.710" data-line="16" id="p7.710.16"></span>σοι καὶ τὰ τοῦδε τεκμήρια. πρῶτον μὲν οἱ διακαέστατοι τῶν
<span class="lb" data-page="7.710" data-line="17" id="p7.710.17"></span>πυρετῶν· ὅσον γὰρ ἐπὶ τούτων ἡ θερμασία σφοδροτέρα τῆς
<span class="lb" data-page="7.710" data-line="18" id="p7.710.18"></span>κατὰ τὰ φλεγμαίνοντα μόριά ἐστι, τοσοῦτον τὸν ὄγκον ἐχρῆν 
<span class="pb" data-page="7.711" id="p7.711"></span>
<span class="lb" data-page="7.711" data-line="1" id="p7.711.1"></span>εἶναι μείζονα. δεύτερον δὲ τεκμήριον ἐκ τῆς τοῦ αἵματος οὐσίας·
<span class="lb" data-page="7.711" data-line="2" id="p7.711.2"></span>οὐ γὰρ ὥσπερ πίττα καὶ ῥητίνη καὶ κηρὸς ὑπὸ ψύξεως
<span class="lb" data-page="7.711" data-line="3" id="p7.711.3"></span>πέπηγεν, ἀλλ’ ἔστιν ἀεί τε καὶ φύσει θερμότερον. ἐκείνοις
<span class="lb" data-page="7.711" data-line="4" id="p7.711.4"></span>μὲν οὖν θερμαινομένοις εἰς τοὐναντίον ἡ μετάστασις· αἵματι
<span class="lb" data-page="7.711" data-line="5" id="p7.711.5"></span>δὲ κατὰ φύσιν ὑπάρχοντι θερμῷ γένοιτο μὲν ὀλίγῳ τινὶ
<span class="lb" data-page="7.711" data-line="6" id="p7.711.6"></span>ὁ μείζων ὄγκος, οὐ μὴν ἐπὶ τοσοῦτον, ὅσον ἐξαίρουσιν αἱ
<span class="lb" data-page="7.711" data-line="7" id="p7.711.7"></span>φλεγμοναὶ τὰ πάσχοντα μόρια. καίτοι γε πίττα καὶ ῥητίνη
<span class="lb" data-page="7.711" data-line="8" id="p7.711.8"></span>καὶ κηρὸς, εἰς τοσαύτην ἀφικνούμενα θερμασίαν, εἰς ὅσην
<span class="lb" data-page="7.711" data-line="9" id="p7.711.9"></span>ἥκει τὰ φλεγμαίνοντα, βραχὺ τοῦ ἐξ ἀρχῆς ἐπαύξεται. καί
<span class="lb" data-page="7.711" data-line="10" id="p7.711.10"></span>σοι καὶ τοῦτό ἐστι τεκμήριον ἕτερον ἐπὶ τοῖς εἰρημένοις οὐ
<span class="lb" data-page="7.711" data-line="11" id="p7.711.11"></span>σμικρὸν τοῦ τὸν ὄγκον τῶν φλεγμαινόντων μορίων μὴ διὰ
<span class="lb" data-page="7.711" data-line="12" id="p7.711.12"></span>μόνην γίνεσθαι τὴν χύσιν. ὀλίγη μὲν γάρ ἐστιν ἡ κατὰ θερμασίαν
<span class="lb" data-page="7.711" data-line="13" id="p7.711.13"></span>ἀλλοίωσις τοῦ αἵματος, οὐκ ὀλίγῳ δὲ μείζων ὁ ὄγκος.
<span class="lb" data-page="7.711" data-line="14" id="p7.711.14"></span>ἱκανὸν δὲ τεκμήριον ἔστω σοι καὶ αὐτὸ τὸ φαινόμενον. οὐ
<span class="lb" data-page="7.711" data-line="15" id="p7.711.15"></span>γὰρ ὥσπερ ἡ ῥητίνη καὶ ἡ πίττα καὶ ὁ κηρὸς θερμαινόμενα
<span class="lb" data-page="7.711" data-line="16" id="p7.711.16"></span>σφοδρότερον ἐπιπλεῖστον ἥκουσι χύσεως, οὕτω καὶ τὸ αἷμα·
<span class="lb" data-page="7.711" data-line="17" id="p7.711.17"></span>φυλάττει δὲ, κᾂν ἐπὶ πυρὸς ἕψηται, τὸν ἔμπροσθεν ὄγκον,
<span class="lb" data-page="7.711" data-line="18" id="p7.711.18"></span>ἢ οὐδ’ ὅλως ἢ παντάπασιν ἐλάχιστον εἰς μέγεθος ἐξαιρόμενον. 
<span class="pb" data-page="7.712" id="p7.712"></span>
<span class="lb" data-page="7.712" data-line="1" id="p7.712.1"></span>εἴρηται δέ μοι καὶ πρόσθεν, ὅτι ψυχομέναις ταῖς φλεγμοναῖς
<span class="lb" data-page="7.712" data-line="2" id="p7.712.2"></span>οὐκ ἀεὶ καθίστασθαι συμβαίνει. τὴν γὰρ ἀκμάζουσάν τε καὶ
<span class="lb" data-page="7.712" data-line="3" id="p7.712.3"></span>μεγάλην, ἐφ’ ἧς ἐσφήνωται τὸ ῥεῦμα, κᾂν ἐπὶ πλέον ψύξῃς,
<span class="lb" data-page="7.712" data-line="4" id="p7.712.4"></span>οὐ καθαιρήσεις τὸν ὄγκον, ἀλλὰ πελιδνὸν ἐργάσῃ τὸ μέρος
<span class="lb" data-page="7.712" data-line="5" id="p7.712.5"></span>καὶ ψυχρὸν, εἰς σκίῤῥον τε μεταστήσεις τὸ πάθος. εὐκολώτατα
<span class="lb" data-page="7.712" data-line="6" id="p7.712.6"></span>δὲ πρὶν μὲν σφηνωθῆναι τὸ ῥεῦμα τοῖς ψύχουσί τε καὶ
<span class="lb" data-page="7.712" data-line="7" id="p7.712.7"></span>στύφουσιν ἀναστέλλεται, καὶ μάλισθ’ ὅταν ὀλίγον ᾖ· δυσλύτως
<span class="lb" data-page="7.712" data-line="8" id="p7.712.8"></span>δὲ ἔμπροσθεν ἐμπλασθὲν, ὑπὸ μὲν τῶν στυφόντων καὶ ψυχόντων
<span class="lb" data-page="7.712" data-line="9" id="p7.712.9"></span>οὐδὲν ὀνίναται, κενωθῆναι δὲ δεῖται. ἐξεύρηται τοιγαροῦν
<span class="lb" data-page="7.712" data-line="10" id="p7.712.10"></span>τηνικαῦτα τοῖς ἰατροῖς οὐ μόνον τοῖς θερμαίνουσι διαφορεῖν,
<span class="lb" data-page="7.712" data-line="11" id="p7.712.11"></span>ἀλλὰ καὶ αὐτοῦ τι τοῦ αἵματος αἰσθητῶς ἐκκενοῦν, ἀμυχὰς
<span class="lb" data-page="7.712" data-line="12" id="p7.712.12"></span>εἰς τὸ δέρμα ποιούντων. πάντα ταῦτα οὖν μεγάλα γνωρίσματα
<span class="lb" data-page="7.712" data-line="13" id="p7.712.13"></span>τοῦ πεπληρῶσθαι τὸ φλεγμαῖνον αἱματώδους χυμοῦ.
<span class="lb" data-page="7.712" data-line="14" id="p7.712.14"></span>θερμὸν δὲ ἀμέτρως οὐκ εὐθὺς ἐξ ἀρχῆς, ἀλλ’ ἐν τῷ χρόνῳ γίνεται,
<span class="lb" data-page="7.712" data-line="15" id="p7.712.15"></span>διὰ τὴν ἔμφραξιν ἁπάντων τῶν πόρων ἰσχομένης τῆς
<span class="lb" data-page="7.712" data-line="16" id="p7.712.16"></span>ἀρχαίας ἀναπνοῆς. ἀναγκαῖον οὖν δήπου καὶ σήπεσθαι
<span class="lb" data-page="7.712" data-line="17" id="p7.712.17"></span>χρονίζοντι τῷ αἵματι. πάντα γὰρ ὅσα θερμὰ καὶ ὑγρὰ σώματα,
<span class="lb" data-page="7.712" data-line="18" id="p7.712.18"></span>κατὰ θερμὸν ἀθροιζόμενα τόπον ἑτοίμως σήπεται, 
<span class="pb" data-page="7.713" id="p7.713"></span>
<span class="lb" data-page="7.713" data-line="1" id="p7.713.1"></span>μήτε κενούμενα μήτε ἐμψυχόμενα, <span class="milestone ed2page" data-n="315" data-unit="ed2page" id="ed2page.315"></span>ὥστε καὶ ἡ ἐκ τῆς
<span class="lb" data-page="7.713" data-line="2" id="p7.713.2"></span>σηπεδόνος αὐτοῦ προέρχεται θερμότης, ἐφ’ ᾗ πρόσθεν εἶχεν.
<span class="lb" data-page="7.713" data-line="3" id="p7.713.3"></span>ὅτι μὲν οὖν ἐν τοῖς ἀγγείοις αἷμα πλεῖον ἤθροισται κατὰ τὰ
<span class="lb" data-page="7.713" data-line="4" id="p7.713.4"></span>φλεγμαίνοντα μόρια, τοῖς ὄγκοις αὐτῶν τεκμαρτέον, οὐχ
<span class="lb" data-page="7.713" data-line="5" id="p7.713.5"></span>ἥκιστα δὲ καὶ τῷ φαίνεσθαι φλέβας ἐν αὐτοῖς ἀοράτους ἔμπροσθεν
<span class="lb" data-page="7.713" data-line="6" id="p7.713.6"></span>οὔσας ὑπὸ σμικρότητος, οὐ γεννηθείσας δήπου κατὰ
<span class="lb" data-page="7.713" data-line="7" id="p7.713.7"></span>τὴν φλεγμονὴν, ἀλλ’ ἐκ τοῦ πληρωθῆναι τοῦ αἵματος εἰς μέγεθος
<span class="lb" data-page="7.713" data-line="8" id="p7.713.8"></span>ἀρθείσας τοσοῦτον, ὡς αἰσθητὰς γενέσθαι. μάλιστα
<span class="lb" data-page="7.713" data-line="9" id="p7.713.9"></span>δὲ ἐν ὀφθαλμοῖς φαίνεται τοῦτο συμπῖπτον καὶ πόσθῃ καὶ
<span class="lb" data-page="7.713" data-line="10" id="p7.713.10"></span>τιτθοῖς. ὅτι δὲ καὶ ἡ σύμπασα φαίνεται σὰρξ, ἧς ἤδη καὶ
<span class="lb" data-page="7.713" data-line="11" id="p7.713.11"></span>μάλιστα πάθος ἐστὶν ἡ φλεγμονὴ, πληροῦσθαι ῥεύματος αἱματώδους,
<span class="lb" data-page="7.713" data-line="12" id="p7.713.12"></span>ἥ τε χροιὰ καὶ ὁ ὄγκος αὐτὸς ἐνδείκνυται. διὰ
<span class="lb" data-page="7.713" data-line="13" id="p7.713.13"></span>τοῦτο δὲ καὶ ὑγρὰ πᾶσα καὶ διάβροχος ὥσπερ ἔριον καὶ
<span class="lb" data-page="7.713" data-line="14" id="p7.713.14"></span>σπόγγος φαίνεται, καὶ τούτῳ μαρτυροῦσι καὶ οἱ ἐκρέοντες
<span class="lb" data-page="7.713" data-line="15" id="p7.713.15"></span>ἰχῶρες, ἐπειδὰν ἔχῃ στόμιον ἡ φλεγμονή. εἰκότως δὲ, οἶμαι,
<span class="lb" data-page="7.713" data-line="16" id="p7.713.16"></span>καὶ τὸ δέρμα σὺν τοῖς ὄγκοις τῶν ὑποκειμένων ἐξαίρεται καὶ
<span class="lb" data-page="7.713" data-line="17" id="p7.713.17"></span>περιτείνεται, καὶ τῷ χρόνῳ δὲ δέχεται καὶ αὐτὸ τοῦ ῥεύματος,
<span class="lb" data-page="7.713" data-line="18" id="p7.713.18"></span>ὥσπερ καὶ οἱ τῶν ἀγγείων χιτῶνες. οὕτω δὲ καὶ οἱ 
<span class="pb" data-page="7.714" id="p7.714"></span>
<span class="lb" data-page="7.714" data-line="1" id="p7.714.1"></span>ὑμένες οἱ κατὰ τὸ φλεγμαῖνον μέρος, ἔτι δὲ καὶ τὰ νεῦρα
<span class="lb" data-page="7.714" data-line="2" id="p7.714.2"></span>καὶ οἱ τένοντες ἀπολαύουσιν ἐν τῷ χρόνῳ τῆς φλεγμονῆς,
<span class="lb" data-page="7.714" data-line="3" id="p7.714.3"></span>ἐνίοτε μέν τοι τρωθέντων αὐτῶν ἢ καὶ ἄλλως παθόντων,
<span class="lb" data-page="7.714" data-line="4" id="p7.714.4"></span>ἐξ αὐτῶν ἐκείνων πρῶτον ἄρχεται τὸ κακόν. ὅλως δὲ οὐδὲν
<span class="lb" data-page="7.714" data-line="5" id="p7.714.5"></span>τῷ φλεγμαίνοντι μορίῳ κατὰ φύσιν ἔχον ἀκριβῶς διαμένει
<span class="lb" data-page="7.714" data-line="6" id="p7.714.6"></span>χρονιζούσης τῆς φλεγμονῆς, ἀλλὰ συναπολαύει τῇ
<span class="lb" data-page="7.714" data-line="7" id="p7.714.7"></span>σαρκὶ πάντα τοῦ ῥεύματος, ὥστ’ ἐνίοτε καὶ τῶν ὀστῶν
<span class="lb" data-page="7.714" data-line="8" id="p7.714.8"></span>ἅπτεται, ἐν γοῦν τῷ κατὰ φύσιν ἔχειν χαλαρόν τέ
<span class="lb" data-page="7.714" data-line="9" id="p7.714.9"></span>πασχόντων. ἐν γοῦν τῷ κατὰ φύσιν ἔχειν χαλαρόν τέ
<span class="lb" data-page="7.714" data-line="10" id="p7.714.10"></span>ἐστι τὸ δέρμα τοῖς γε μὴ παχέσιν, ἥ τ’ ἐν τῷ μεταξὺ χώρα
<span class="lb" data-page="7.714" data-line="11" id="p7.714.11"></span>κενὴ, καθ’ ἧς ἐπιπέπτωκεν· ὡσαύτως δὲ καὶ αἱ κατὰ τὴν
<span class="lb" data-page="7.714" data-line="12" id="p7.714.12"></span>σάρκα χῶραι, περὶ ὧν ἐπὶ πλέον ἐν ταῖς ἀνατομικαῖς ἐγχειρήσεσι
<span class="lb" data-page="7.714" data-line="13" id="p7.714.13"></span>λέλεκται, κεναὶ πᾶσαι τυγχάνουσιν οὖσαι, καὶ μάλιστά
<span class="lb" data-page="7.714" data-line="14" id="p7.714.14"></span>γε αἱ περὶ τὰς ἀρτηρίας ἐν κύκλῳ ταῖς διαστολαῖς
<span class="lb" data-page="7.714" data-line="15" id="p7.714.15"></span>αὐτῶν ἀνακείμεναι· κατὰ δὲ τὰς φλεγμονὰς ἅπασαι πληροῦνται
<span class="lb" data-page="7.714" data-line="16" id="p7.714.16"></span>τοῦ αἵματος, ἐκ μὲν τῶν ἀγγείων διιδρουμένου
<span class="lb" data-page="7.714" data-line="17" id="p7.714.17"></span>κατὰ τοὺς χιτῶνας αὐτῶν, ἐν παντὶ δὲ μορίῳ τῆς σαρκὸς
<span class="lb" data-page="7.714" data-line="18" id="p7.714.18"></span>ἀναμιγνυμένου δροσοειδῶς. 
</p>
</section>
<span class="pb" data-page="7.715" id="p7.715"></span>
<section id="s3" title="Chapter 3">
<p>
<span class="lb" data-page="7.715" data-line="1" id="p7.715.1"></span>Ὅταν δὲ ἐν τῷ χρόνῳ κρατήσῃ μὲν ἡ φύσις,
<span class="lb" data-page="7.715" data-line="2" id="p7.715.2"></span>πεφθῇ δὲ σύμπαν τὸ ῥεῦμα, καὶ γένηται πύον, ἐκτὸς ὠθεῖται
<span class="lb" data-page="7.715" data-line="3" id="p7.715.3"></span>τῆς σαρκὸς, ὑπὸ τῆς ἐν αὐτῇ δυνάμεως ἀποκριτικῆς τῶν
<span class="lb" data-page="7.715" data-line="4" id="p7.715.4"></span>ἀλλοτρίων. ἔνθα μὲν οὖν ἤτοι πόρος ἐστὶ φυσικὸς ἀξιόλογος,
<span class="lb" data-page="7.715" data-line="5" id="p7.715.5"></span>οἷον ὀχετός τις ἐκροῆς περιττωμάτων παρεσκευασμένος,
<span class="lb" data-page="7.715" data-line="6" id="p7.715.6"></span>ἢ αὐτὸ τὸ χωρίον ἐνταῦθα ἀραιὸν, τοῦ πύου τὸ μέν τι διαπνεῖται,
<span class="lb" data-page="7.715" data-line="7" id="p7.715.7"></span>τὸ δὲ αἰσθητῶς ἐκρεῖ· ἔνθα δὲ περίκειται τὸ δέρμα
<span class="lb" data-page="7.715" data-line="8" id="p7.715.8"></span>πυκνὸν καὶ σκληρὸν, οἷον τὸ ἔξωθεν ἡμῶν ἐστιν, ἴσχεται
<span class="lb" data-page="7.715" data-line="9" id="p7.715.9"></span>ἐνταῦθα τὸ πύον, ἀφίστησί τε τῆς ὑποκειμένης αὐτῷ σαρκὸς,
<span class="lb" data-page="7.715" data-line="10" id="p7.715.10"></span>εἶτα καὶ διαβιβρώσκει τῇ δριμύτητι καὶ διεξέρχεται πρὸς τοὐκτὸς,
<span class="lb" data-page="7.715" data-line="11" id="p7.715.11"></span>εἰ μή τις φθάσῃ σχάσας αὐτό. κρατηθείσης δὲ τῆς φύσεως
<span class="lb" data-page="7.715" data-line="12" id="p7.715.12"></span>ὑπὸ τοῦ ῥεύματος, οὐκέτι εἰς πύον, ἀλλ’ εἰς <span class="milestone ed1page" data-n="355" data-unit="ed1page" id="ed1page.355"></span>ἀλλόκοτόν
<span class="lb" data-page="7.715" data-line="13" id="p7.715.13"></span>τινα μεταβολὴν ἄλλοτε ἀλλοίαν ἀφικνεῖται τὸ αἷμα.
<span class="lb" data-page="7.715" data-line="14" id="p7.715.14"></span>καλεῖται δὲ κοινῇ μὲν σύμπαντα τὰ τοιαῦτα πρὸς τῶν πλείστων
<span class="lb" data-page="7.715" data-line="15" id="p7.715.15"></span>ἰατρῶν ἀποστήματα, καὶ μάλισθ’ ὅσα διὰ βάθους ἔνδον
<span class="lb" data-page="7.715" data-line="16" id="p7.715.16"></span>ἐστίν· ἔνιοι δὲ οὐχ ἅπαντα προσαγορεύειν οὕτω δικαιοῦσιν,
<span class="lb" data-page="7.715" data-line="17" id="p7.715.17"></span>ἀλλ’ ἐκεῖνα μόνον, ὅσα τὴν ἀλλοίωσιν εἰς διαφθορὰν ἑτέραν
<span class="lb" data-page="7.715" data-line="18" id="p7.715.18"></span>τινὰ, οὐκ εἰς τὸ συνηθές τε καὶ χρηστὸν ἴσχει πύον. ὡς τά γε 
<span class="pb" data-page="7.716" id="p7.716"></span>
<span class="lb" data-page="7.716" data-line="1" id="p7.716.1"></span>ἐκπυΐσκοντα ἅπαντα <span class="milestone ed2page" data-n="316" data-unit="ed2page" id="ed2page.316"></span>τινὲς μὲν ἐμπυήματα προσαγορεύουσιν,
<span class="lb" data-page="7.716" data-line="2" id="p7.716.2"></span>ἔνιοι δὲ διαπυήματα, καθάπερ καὶ αὐτὸ ἐκπυΐσκειν,
<span class="lb" data-page="7.716" data-line="3" id="p7.716.3"></span>καὶ διαπυΐσκειν· ἔνιοι δὲ οὐχ οὕτως, ἀλλ’ ὅταν ἐν σπλάγχνῳ
<span class="lb" data-page="7.716" data-line="4" id="p7.716.4"></span>γένηταί τι τοιοῦτον, ἐκεῖνο μόνον ἐμπύημα προσαγορεύουσι,
<span class="lb" data-page="7.716" data-line="5" id="p7.716.5"></span>καὶ τοὺς οὕτω πάσχοντας ἐμπύους· ἄλλοι δ’ αὖ τινες ἰατροὶ
<span class="lb" data-page="7.716" data-line="6" id="p7.716.6"></span>μόνους ἐκείνους ὀνομάζειν ἐμπύους δικαιοῦσιν, οἷς ἤθροισται
<span class="lb" data-page="7.716" data-line="7" id="p7.716.7"></span>πύον ἐν τῇ μεταξὺ θώρακός τε καὶ πνεύμονος χώρᾳ. τῶν
<span class="lb" data-page="7.716" data-line="8" id="p7.716.8"></span>μὲν οὖν ὀνομάτων, ὅπερ ἀεί μοι λέλεκται, φροντίζειν χρὴ τοσοῦτον,
<span class="lb" data-page="7.716" data-line="9" id="p7.716.9"></span>ὡς ἑρμηνεύεσθαι σαφῶς τὸ δηλούμενον· αὐτὰ δὲ
<span class="lb" data-page="7.716" data-line="10" id="p7.716.10"></span>τὰ πράγματα, περὶ ὧν ὁ λόγος, εὑρίσκειν οὕτως σπουδαστέον,
<span class="lb" data-page="7.716" data-line="11" id="p7.716.11"></span>ὡς μηδὲν ἐξ αὐτῶν διαλάθοι. σύμπαντα γὰρ ταῦτα
<span class="lb" data-page="7.716" data-line="12" id="p7.716.12"></span>παρασκευαστικὰ πρὸς τὴν θεραπευτικήν εἰσι μέθοδον, ἐν ᾗ
<span class="lb" data-page="7.716" data-line="13" id="p7.716.13"></span>τὰς διαθέσεις, οὐ τὰς προσηγορίας αὐτῶν ἰώμεθα. τούτων
<span class="lb" data-page="7.716" data-line="14" id="p7.716.14"></span>τοίνυν ἀεὶ μεμνημένους ἐπὶ τὰ λείποντα αὖθις τῶν πραγμάτων
<span class="lb" data-page="7.716" data-line="15" id="p7.716.15"></span>ἰτέον. 
</p>
</section>
<section id="s4" title="Chapter 4">
<p>
<span class="lb" data-page="7.716" data-line="16" id="p7.716.16"></span>Ὅταν ἀποδείρῃ τὰ σώματα τὸ πύον, ἀποστήσῃ
<span class="lb" data-page="7.716" data-line="17" id="p7.716.17"></span>τε καὶ διαστήσῃ τῶν ὑποκειμένων τὰ περιέχοντα, κᾄπειτα
<span class="lb" data-page="7.716" data-line="18" id="p7.716.18"></span>κενωθέντος αὐτοῦ καθ’ ὁντιναοῦν τρόπον, ἀδυνατήσει
<span class="lb" data-page="7.716" data-line="19" id="p7.716.19"></span>τὰ διαστάντα τὴν ἀρχαίαν ἀπολαβεῖν κατάστασιν, ὀνομάζεται 
<span class="pb" data-page="7.717" id="p7.717"></span>
<span class="lb" data-page="7.717" data-line="1" id="p7.717.1"></span>τὸ πάθος κόλπος. εἰ δὲ μὴ ταχέως τις αὐτὸν θεραπεύσῃ,
<span class="lb" data-page="7.717" data-line="2" id="p7.717.2"></span>τυλοῦται καὶ σκληρὸς γίνεται τῷ χρόνῳ, καὶ οὐχ οἷός τέ ἐστι
<span class="lb" data-page="7.717" data-line="3" id="p7.717.3"></span>κολλᾶσθαι τοῖς ὑποκειμένοις αὐτῷ. προστέλλεται μέντοι ξηρανθεὶς
<span class="lb" data-page="7.717" data-line="4" id="p7.717.4"></span>ὑπό τε φαρμάκων καὶ διαίτης, ὡς δοκεῖν ὑγιὲς ἀμέμπτως
<span class="lb" data-page="7.717" data-line="5" id="p7.717.5"></span>ὑπάρχειν τὸ μόριον. εἰ μὲν δὴ διὰ παντὸς ἀκριβῶς τις
<span class="lb" data-page="7.717" data-line="6" id="p7.717.6"></span>διαιτώμενος, ὑγιεινὸν ἀληθῶς ἔχει καὶ ἀπέριττον τὸ σῶμα,
<span class="lb" data-page="7.717" data-line="7" id="p7.717.7"></span>προσεσταλμένος ὁ κόλπος μένει· περιττώματος δέ τινος ὑποτραφέντος,
<span class="lb" data-page="7.717" data-line="8" id="p7.717.8"></span>αὖθις πληροῦται καὶ γίνεται πάλιν ὅ περ ἐξ ἀρχῆς
<span class="lb" data-page="7.717" data-line="9" id="p7.717.9"></span>ἦν ἀπόστημα· καὶ αὖθίς γε, δεόντως ἰωμένων, ἐκκενοῦται
<span class="lb" data-page="7.717" data-line="10" id="p7.717.10"></span>καὶ ξηραίνεται καὶ προστέλλεται, καὶ ἀεὶ πολὺ ῥᾴονα
<span class="lb" data-page="7.717" data-line="11" id="p7.717.11"></span>ἅπαντ’ αὐτῷ γίνεται ταῦτα τῶν ἐξ ἀρχῆς ἀποστάντων. οὔτε
<span class="lb" data-page="7.717" data-line="12" id="p7.717.12"></span>γὰρ ὀδυνᾶται διασπώμενα τὰ μόρια, διέστηκε γὰρ ἤδη· καὶ
<span class="lb" data-page="7.717" data-line="13" id="p7.717.13"></span>πληροῦται τάχιστα, ῥᾳδίως ὑποδεχομένου τοῦ κόλπου τὸ
<span class="lb" data-page="7.717" data-line="14" id="p7.717.14"></span>ῥεῦμα· καὶ δὴ καὶ κενοῦται ταχέως, ὡδοποιημένων αὐτῷ τῶν
<span class="lb" data-page="7.717" data-line="15" id="p7.717.15"></span>ἐκροῶν, ὡς ὅταν γε κολληθῶσιν αὐτὰ, πάλιν ὀδυνῶνται,
<span class="lb" data-page="7.717" data-line="16" id="p7.717.16"></span>ῥηγνυμένου τοῦ ἀποστήματος. οὐ μόνον δὲ ἐκ φλεγμονῆς ἡ
<span class="lb" data-page="7.717" data-line="17" id="p7.717.17"></span>γένεσις τοῖς ἀποστήμασιν, ἀλλὰ καὶ εὐθὺς ἐξ ἀρχῆς ἐνίοτε δι’ 
<span class="pb" data-page="7.718" id="p7.718"></span>
<span class="lb" data-page="7.718" data-line="1" id="p7.718.1"></span>ἄλλον χυμὸν ὁντιναοῦν ἀποδέροντα τῷ χρόνῳ καὶ ἀφιστάντα
<span class="lb" data-page="7.718" data-line="2" id="p7.718.2"></span>τῶν ὑποκειμένων τὰ περιέχοντα. καὶ τοίνυν καὶ τμηθέντων,
<span class="lb" data-page="7.718" data-line="3" id="p7.718.3"></span>παντοίαν ἰδέαν ὑγρῶν τε καὶ στερεῶν σωμάτων ἐντὸς ἔχοντα
<span class="lb" data-page="7.718" data-line="4" id="p7.718.4"></span>φαίνεται. καὶ γὰρ βορβόρῳ, καὶ οὔρῳ, καὶ θρόμβῳ καὶ
<span class="lb" data-page="7.718" data-line="5" id="p7.718.5"></span>χυλῷ μελιτώδει, καὶ μυξώδει, καὶ ὀστοῖς, καὶ λίθοις, καὶ
<span class="lb" data-page="7.718" data-line="6" id="p7.718.6"></span>πώροις, ὄνυξί τε καὶ θριξὶν, ἐν ἀποστήμασιν εὑρίσκεται
<span class="lb" data-page="7.718" data-line="7" id="p7.718.7"></span>παραπλήσια σώματα, καὶ μὴν καὶ ζῶα πολλάκις εὕρηνται,
<span class="lb" data-page="7.718" data-line="8" id="p7.718.8"></span>σχεδὸν ἅπασι τοῖς ἐκ σηπεδόνος ἔχουσι τὴν γένεσιν
<span class="lb" data-page="7.718" data-line="9" id="p7.718.9"></span>ὁμοιότατα. 
</p>
</section>
<section id="s5" title="Chapter 5">
<p>
<span class="lb" data-page="7.718" data-line="10" id="p7.718.10"></span>Ἔστι δὲ καὶ ἡ σύριγξ ὀνομαζομένη στενὸς
<span class="lb" data-page="7.718" data-line="11" id="p7.718.11"></span>καὶ προμήκης κόλπος, ὁμοίως τοῖς ἄλλοις κόλποις προστελλομένη
<span class="lb" data-page="7.718" data-line="12" id="p7.718.12"></span>τε καὶ αὖθις ἀφισταμένη δι’ ἐπιῤῥοὴν περιττωμάτων,
<span class="lb" data-page="7.718" data-line="13" id="p7.718.13"></span>ὥσπερ <span class="milestone ed2page" data-n="317" data-unit="ed2page" id="ed2page.317"></span>ἐκεῖνοι. ἀθερώματα δὲ καὶ στεατώματα καὶ
<span class="lb" data-page="7.718" data-line="14" id="p7.718.14"></span>μελικηρίδας, ὅσα τε ἄλλα τοιαῦτα, τινὲς μὲν ἐν τοῖς ἀποστήμασι
<span class="lb" data-page="7.718" data-line="15" id="p7.718.15"></span>τίθενται, τινὲς δὲ εἰς ἕτερον γένος. εὔδηλος δὲ καὶ ἡ
<span class="lb" data-page="7.718" data-line="16" id="p7.718.16"></span>τούτων φύσις ἐκ τῶν ὀνομάτων. ἀθέρᾳ μὲν γάρ τι παραπλήσιον
<span class="lb" data-page="7.718" data-line="17" id="p7.718.17"></span>ἐν τοῖς ἀθερώμασιν εὑρίσκεται· μέλιτι δὲ ἐν τοῖς μελικηρίσι·
<span class="lb" data-page="7.718" data-line="18" id="p7.718.18"></span>στέατι δὲ ἐν τοῖς στεατώμασιν. ὡς τὸ πολὺ δὲ χιτών 
<span class="pb" data-page="7.719" id="p7.719"></span>
<span class="lb" data-page="7.719" data-line="1" id="p7.719.1"></span>τις ὑμενώδης ἅπαντα τὰ τοιαῦτα περιέχει. ταῦτά τε οὖν
<span class="lb" data-page="7.719" data-line="2" id="p7.719.2"></span>ἅπαντα παρὰ φύσιν ὄγκοι, καὶ πρὸς τούτοις ἄνθρακες, καὶ
<span class="lb" data-page="7.719" data-line="3" id="p7.719.3"></span>γάγγραιναι, καὶ ἕρπητες, ἐρυσιπέλατά τε καὶ σκίῤῥοι, καὶ
<span class="lb" data-page="7.719" data-line="4" id="p7.719.4"></span>οἰδήματα, καὶ καρκῖνοι, καὶ πνευματώσεις, ὑπὲρ ὧν οὐδ’
<span class="lb" data-page="7.719" data-line="5" id="p7.719.5"></span>αὐτῶν ἀγνοεῖν χρὴ τὸν ἰατρὸν, ἀλλ’ ἀκριβῶς ἐπισκέπτεσθαι
<span class="lb" data-page="7.719" data-line="6" id="p7.719.6"></span>τήν τε γένεσιν ἑκάστου καὶ τὴν οὐσίαν. 
</p>
</section>
<section id="s6" title="Chapter 6">
<p>
<span class="lb" data-page="7.719" data-line="7" id="p7.719.7"></span>Αἱ μὲν δὴ γάγγραιναι καὶ οἱ ἄνθρακες,
<span class="lb" data-page="7.719" data-line="8" id="p7.719.8"></span>ἐπειδὰν οἷον ζέσαν τὸ αἷμα ἐγγύς τε τῆς φλεγμονῆς διακαύσῃ
<span class="lb" data-page="7.719" data-line="9" id="p7.719.9"></span>τὸ δέρμα. ταῦτ’ ἄρα καὶ σὺν ἐσχάρᾳ γίγνονται, καὶ φλύκταιναι
<span class="lb" data-page="7.719" data-line="10" id="p7.719.10"></span>προηγοῦνται τοῦ ἕλκους, ὥσπερ ἐν τοῖς πυρικαύστοις,
<span class="lb" data-page="7.719" data-line="11" id="p7.719.11"></span>ὀξύτατόν τε πυρετὸν ἐπιφέρουσι, καὶ κίνδυνον ὑπόγυιον ἀμφὶ
<span class="lb" data-page="7.719" data-line="12" id="p7.719.12"></span>τῇ ζωῇ. μέλαινα δὲ τοὐπίπαν καὶ τεφρώδης ἡ ἐσχάρα φαίνεται
<span class="lb" data-page="7.719" data-line="13" id="p7.719.13"></span>τοῦ τῶν ἀνθράκων ἕλκους, οὐ μὴν οὐδ’ ἡ χροιὰ τῆς
<span class="lb" data-page="7.719" data-line="14" id="p7.719.14"></span>πέριξ φλεγμονῆς ὁμοίως ταῖς ἄλλαις ἐρυθρά ἐστιν, ἀλλ’ ἐπὶ
<span class="lb" data-page="7.719" data-line="15" id="p7.719.15"></span>τὸ μελάντερον ῥέπει, τρόπον ἕτερον τῶν ἐκχυμωθέντων, ἢ
<span class="lb" data-page="7.719" data-line="16" id="p7.719.16"></span>ὑπὸ κρύους καταψυχθέντων· οὐ σφοδρῶς γὰρ πελιδνὸς,
<span class="lb" data-page="7.719" data-line="17" id="p7.719.17"></span>ὥσπερ ἐπ’ ἐκείνοις ὁ ὄγκος, ἀλλ’ ἔχει τι καὶ στίλβον, οἷον
<span class="lb" data-page="7.719" data-line="18" id="p7.719.18"></span>ἡ ἄσφαλτός τε καὶ ἡ πίττα. τοιαύτη δέ ἐστι καὶ ἀκριβὴς ﻿
<span class="pb" data-page="7.720" id="p7.720"></span>
<span class="lb" data-page="7.720" data-line="1" id="p7.720.1"></span>μέλαινα χολή. καὶ τοίνυν καὶ ἡ κακοήθεια τῶν ἐν τοῖς ἄνθραξιν
<span class="lb" data-page="7.720" data-line="2" id="p7.720.2"></span>ἑλκῶν ἐντεῦθέν ἐστιν. ἔοικε γὰρ ἤτοι γε ἐξ ἀρχῆς
<span class="lb" data-page="7.720" data-line="3" id="p7.720.3"></span>εὐθέως, ἢ ὑπεροπτώμενον ἐν τῇ ζέσει τὸ αἷμα μελαγχολικὸν
<span class="lb" data-page="7.720" data-line="4" id="p7.720.4"></span>γίνεσθαι. 
</p>
</section>
<section id="s7" title="Chapter 7">
<p>
<span class="lb" data-page="7.720" data-line="5" id="p7.720.5"></span>Χωρὶς δὲ τοῦ ζεῖν ἡ μέλαινα χολὴ τοὺς καρκίνους
<span class="lb" data-page="7.720" data-line="6" id="p7.720.6"></span>ἐργάζεται, καὶ ἢν δριμυτέρα τύχῃ, μεθ’ ἕλκους. ταῦτ’
<span class="lb" data-page="7.720" data-line="7" id="p7.720.7"></span>ἄρα καὶ μελάντεροι τῇ χροιᾷ τῶν φλεγμαινόντων εἰσὶ, καὶ
<span class="lb" data-page="7.720" data-line="8" id="p7.720.8"></span>ἥκιστα θερμοί. πληροῦνται δὲ αἱ φλεβὲς ἐπ’ αὐτῶν καὶ τείνονται
<span class="lb" data-page="7.720" data-line="9" id="p7.720.9"></span>μᾶλλον ἢ ἐν ταῖς φλεγμοναῖς. ἧττον γὰρ ἐκπίπτει
<span class="lb" data-page="7.720" data-line="10" id="p7.720.10"></span>τῶν ἀγγείων εἰς τὴν πέριξ σάρκα διὰ πάχος ὁ γεννῶν τοὺς
<span class="lb" data-page="7.720" data-line="11" id="p7.720.11"></span>καρκίνους χυμός. οὐ μὴν οὐδὲ ἐρυθραὶ καθάπερ ἐν ταῖς
<span class="lb" data-page="7.720" data-line="12" id="p7.720.12"></span>φλεγμοναῖς αἱ φλέβες εἰσὶν, ἀλλὰ καὶ αὐταὶ κατὰ τὸν λυποῦντα
<span class="lb" data-page="7.720" data-line="13" id="p7.720.13"></span>χυμόν. 
</p>
</section>
<section id="s8" title="Chapter 8">
<p>
<span class="lb" data-page="7.720" data-line="14" id="p7.720.14"></span>Ἕπεται δὲ ταῖς μεγάλαις φλεγμοναῖς ἡ
<span class="lb" data-page="7.720" data-line="15" id="p7.720.15"></span>καλουμένη γάγγραινα, νέκρωσίς τε οὖσα τοῦ πάσχοντος
<span class="lb" data-page="7.720" data-line="16" id="p7.720.16"></span>μορίου. κᾂν μὴ διὰ ταχέων τις αὐτὴν ἰάσηται, νεκροῦται
<span class="lb" data-page="7.720" data-line="17" id="p7.720.17"></span>ῥᾳδίως τὸ παθὸν οὕτω μόριον, ἐπιλαμβάνει τε τὰ
<span class="lb" data-page="7.720" data-line="18" id="p7.720.18"></span>συνεχῆ καὶ ἀποκτείνει τὸν ἄνθρωπον. ἐπειδὰν γὰρ ἰσχυρῶς
<span class="lb" data-page="7.720" data-line="19" id="p7.720.19"></span>φραχθῇ κατὰ τὰς μεγίστας φλεγμονὰς τά τε στόματα 
<span class="pb" data-page="7.721" id="p7.721"></span>
<span class="lb" data-page="7.721" data-line="1" id="p7.721.1"></span>τῶν ἀγγείων, οἵ τε πόροι πάντες οἱ κατὰ τὸ δέρμα τῆς κατὰ
<span class="lb" data-page="7.721" data-line="2" id="p7.721.2"></span>φύσιν ἀποστερούμενοι διαπνοῆς, τὰ οὕτω κάμνοντα σώματα
<span class="lb" data-page="7.721" data-line="3" id="p7.721.3"></span>νεκροῦνται ῥᾳδίως. καὶ πρῶτον μὲν αὐτῶν ἀποσβέννυται τὸ
<span class="lb" data-page="7.721" data-line="4" id="p7.721.4"></span>τῆς χρόας εὐανθὲς, ὃ συνῆν ταῖς φλεγμοναῖς· <span class="milestone ed2page" data-n="318" data-unit="ed2page" id="ed2page.318"></span>ἔπειθ’
<span class="lb" data-page="7.721" data-line="5" id="p7.721.5"></span>ἡ ὀδύνη καὶ ὁ σφυγμὸς οἴχονται, οὐ πεπαυμένης δή που τῆς
<span class="lb" data-page="7.721" data-line="6" id="p7.721.6"></span>διαθέσεως, ἀλλὰ τῆς αἰσθήσεως νενεκρωμένης. ἀχώριστος
<span class="lb" data-page="7.721" data-line="7" id="p7.721.7"></span>δὲ φλεγμονῆς μεγάλης ὁ σφυγμός. οὕτω δὲ ἐοίκασιν ὀνομάζειν
<span class="lb" data-page="7.721" data-line="8" id="p7.721.8"></span>οἱ παλαιοὶ τὴν αἰσθητὴν κίνησιν αὐτῷ τῷ κάμνοντι τῶν
<span class="lb" data-page="7.721" data-line="9" id="p7.721.9"></span>ἀρτηριῶν, εἴτε χωρὶς ὀδύνης, εἴτε καὶ σὺν ταύτῃ γίγνοιτο.
<span class="lb" data-page="7.721" data-line="10" id="p7.721.10"></span>διὸ καὶ προστιθέασί τινες ἐν τοῖς συμπτώμασι τῆς φλεγμονῆς
<span class="lb" data-page="7.721" data-line="11" id="p7.721.11"></span>τῷ σφυγμῷ τὸ σὺν ὀδύνῃ. ταυτὶ μὲν οὖν ἐν ὀνόματι
<span class="lb" data-page="7.721" data-line="12" id="p7.721.12"></span>τὴν ἀμφισβήτησιν ἔχει, κάλλιον δὲ ἐπίστασθαι τὴν γένεσιν
<span class="lb" data-page="7.721" data-line="13" id="p7.721.13"></span>αὐτῶν καταφρονοῦντα τῆς προσηγορίας. ἐν μὲν δὴ
<span class="lb" data-page="7.721" data-line="14" id="p7.721.14"></span>τῷ κατὰ φύσιν ἀναίσθητός ἐστιν ἡμῖν ἡ κίνησις τῶν ἀρτηριῶν,
<span class="lb" data-page="7.721" data-line="15" id="p7.721.15"></span>ἐν δὲ ταῖς φλεγμοναῖς αἰσθητὴ σὺν ὀδύνῃ. πλήττει
<span class="lb" data-page="7.721" data-line="16" id="p7.721.16"></span>γὰρ ἡ ἀρτηρία διαστελλομένη τὰ πέριξ σώματα, καὶ
<span class="lb" data-page="7.721" data-line="17" id="p7.721.17"></span>πρὸς τῆς πληγῆς ὀδυνώμεθα. διὰ τὴν φλεγμονήν. ὅταν δὲ
<span class="lb" data-page="7.721" data-line="18" id="p7.721.18"></span>καὶ αὐτὸς ὁ χιτὼν ἤδη φλεγμαίνῃ, πλήττουσά τε ἅμα καὶ 
<span class="pb" data-page="7.722" id="p7.722"></span>
<span class="lb" data-page="7.722" data-line="1" id="p7.722.1"></span>πληττομένη διπλασιάζει τὴν ὀδύνην. περὶ μὲν δὴ τούτων
<span class="lb" data-page="7.722" data-line="2" id="p7.722.2"></span>αὐτάρκως εἴρηται. 
</p>
</section>
<section id="s9" title="Chapter 9">
<p>
<span class="lb" data-page="7.722" data-line="3" id="p7.722.3"></span>Λεκτέον δὲ ἐφεξῆς τὰ χολώδη ῥεύματα.
<span class="lb" data-page="7.722" data-line="4" id="p7.722.4"></span>νενίκηκε γὰρ οὐκ οἶδ’ ὅπως τὸ τῶν ἰατρῶν ἔθος, ἄν τε χολὴν
<span class="lb" data-page="7.722" data-line="5" id="p7.722.5"></span>ὀνομάσωμεν ἁπλῶς ἄν τε χολώδη χυμὸν, ἀκούειν ἡμᾶς
<span class="lb" data-page="7.722" data-line="6" id="p7.722.6"></span>
<span class="milestone ed1page" data-n="356" data-unit="ed1page" id="ed1page.356"></span>τὴν ὠχρὰν καὶ πικρὰν, οὐ τὴν ὀξεῖαν καὶ μέλαιναν.
<span class="lb" data-page="7.722" data-line="7" id="p7.722.7"></span>ἐκείνην γὰρ ἀεὶ μετὰ προσθήκης ὀνομάζουσι, συνάπτοντες τῇ
<span class="lb" data-page="7.722" data-line="8" id="p7.722.8"></span>προσηγορίᾳ τοῦ χυμοῦ τὴν χρόαν. ὅταν οὖν κατασκήψῃ χολῶδες
<span class="lb" data-page="7.722" data-line="9" id="p7.722.9"></span>ῥεῦμα, τὸ μὲν ἀκριβὲς ἑλκοῖ τὸ δέρμα, τὸ δὲ ὑδατώδεσιν
<span class="lb" data-page="7.722" data-line="10" id="p7.722.10"></span>ἰχῶρσιν ἢ αἵματι συμμιγὲς ἧττόν ἐστι δριμὺ καὶ μᾶλλον
<span class="lb" data-page="7.722" data-line="11" id="p7.722.11"></span>εἰς ὄγκον αἴρει τὸ μέρος ἢ ἑλκοῖ. τουτὶ μὲν οὖν ἐρυσίπελας
<span class="lb" data-page="7.722" data-line="12" id="p7.722.12"></span>ὀνομάζεται, θάτερος δὲ ἕρπης. ἐνδείκνυται δὲ τὸν ἐργασάμενον
<span class="lb" data-page="7.722" data-line="13" id="p7.722.13"></span>χυμὸν ἥ τε χρόα καὶ ἡ θερμότης τῶν παθῶν. ἐπεὶ δὲ
<span class="lb" data-page="7.722" data-line="14" id="p7.722.14"></span>αὖ καὶ τοῦ δριμέος ὁ μὲν ἧττον, ὁ δὲ μᾶλλον ὑπάρχει τοιοῦτος,
<span class="lb" data-page="7.722" data-line="15" id="p7.722.15"></span>ἰστέον ἐπὶ μὲν τοῦ δριμυτέρου τὸν ἐσθιόμενον ἕρπητα
<span class="lb" data-page="7.722" data-line="16" id="p7.722.16"></span>συνίστασθαι, οὕτω γὰρ αὐτὸν ὠνόμασεν Ἱπποκράτης, ὑπὸ
<span class="lb" data-page="7.722" data-line="17" id="p7.722.17"></span>δὲ θατέρου τὸν ἕτερον, ᾧ καὶ κεγχρίαν ἔνιοι τῶν μεθ’ Ἱπποκράτην 
<span class="pb" data-page="7.723" id="p7.723"></span>
<span class="lb" data-page="7.723" data-line="1" id="p7.723.1"></span>τοὔνομα ἔθεντο, διότι κέγχροις ὁμοίας ἐξοχὰς ἀποτελεῖ
<span class="lb" data-page="7.723" data-line="2" id="p7.723.2"></span>κατὰ τὸ δέρμα. φλέγματι μὲν οὖν μοι δοκεῖ μεμῖχθαι τὸ
<span class="lb" data-page="7.723" data-line="3" id="p7.723.3"></span>τοιοῦτον ῥεῦμα· τὸ δὲ ἕτερον ἀκριβοῦς εἶναι χολῆς. διὰ τοῦτο
<span class="lb" data-page="7.723" data-line="4" id="p7.723.4"></span>καὶ μετὰ ἀναβρώσεως γίγνεται, τὸ συνεχὲς ἀεὶ τοῦ δέρματος
<span class="lb" data-page="7.723" data-line="5" id="p7.723.5"></span>ἐπιλαμβάνοντος τοῦ πάθους, ὅθεν αὐτῷ καὶ τοὔνομα.
<span class="lb" data-page="7.723" data-line="6" id="p7.723.6"></span>μιχθέντος δὲ αἵματος ἴσου τῇ χολῇ, τὸ πάθος ἀμφοῖν ἐν
<span class="lb" data-page="7.723" data-line="7" id="p7.723.7"></span>μέσῳ τὴν ἰδέαν ἐστὶ καὶ τὴν φύσιν ἐρυσιπέλατός τε καὶ φλεγμονῆς.
<span class="lb" data-page="7.723" data-line="8" id="p7.723.8"></span>εἰ δὲ πολὺ ἐπικρατοίη τὸ ἕτερον, ἀπὸ τοῦ κρατοῦντος
<span class="lb" data-page="7.723" data-line="9" id="p7.723.9"></span>ἡ προσηγορία τῷ πάθει, κατηγορεῖται δὲ αὐτῷ τὸ μιχθέν.
<span class="lb" data-page="7.723" data-line="10" id="p7.723.10"></span>ἐρυσίπελας μὲν οὖν φλεγμονῶδες ἐπὶ τῇ ξανθῇ κρατούσῃ,
<span class="lb" data-page="7.723" data-line="11" id="p7.723.11"></span>φλεγμονὴ δὲ ἐρυσιπελατώδης ἐπὶ τῷ κρατοῦντι αἵματι λέγεται.
<span class="lb" data-page="7.723" data-line="12" id="p7.723.12"></span>παραπλήσιος δὲ καὶ ἡ τῶν ἄλλων μίξεων ἑρμηνεία, φλεγμονὴ
<span class="lb" data-page="7.723" data-line="13" id="p7.723.13"></span>σκιῤῥώδης, καὶ σκίῤῥος φλεγμονώδης, οἴδημά τε φλεγμονῶδες
<span class="lb" data-page="7.723" data-line="14" id="p7.723.14"></span>καὶ οἰδηματώδης φλεγμονή. τέτταρα γὰρ ταῦτ’ ἔστι
<span class="lb" data-page="7.723" data-line="15" id="p7.723.15"></span>συνεχῶς γινόμενα πάθη δι’ ἐπιῤῥοὴν ὑγρῶν, ἐρυσίπελας καὶ
<span class="lb" data-page="7.723" data-line="16" id="p7.723.16"></span>οἴδημα καὶ φλεγμονὴ καὶ σκίῤῥος. ἐρυσίπελας μὲν οὖν,
<span class="lb" data-page="7.723" data-line="17" id="p7.723.17"></span>ὡς εἴρηται, χολώδους ῥεύματος κρατήσαντος· φλεγμονὴ δὲ,
<span class="lb" data-page="7.723" data-line="18" id="p7.723.18"></span>αἱματώδους· οἴδημα δὲ λεπτοῦ τὴν σύστασιν φλέγματος, 
<span class="pb" data-page="7.724" id="p7.724"></span>
<span class="lb" data-page="7.724" data-line="1" id="p7.724.1"></span>ὥσπέρ γε παχέος καὶ γλίσχρου τὸ ἕτερον εἶδος τῶν σκίῤῥων·
<span class="lb" data-page="7.724" data-line="2" id="p7.724.2"></span>τὸν γὰρ ἕτερον ἡ ἰλὺς τοῦ αἵματος ἀπεργάζεται. ἔστι δὲ
<span class="lb" data-page="7.724" data-line="3" id="p7.724.3"></span>δήπου καὶ αὐτὴ διττὴ, τὸ μὲν ἕτερον εἶδος, ὅπερ Ἱπποκράτης
<span class="lb" data-page="7.724" data-line="4" id="p7.724.4"></span>
<span class="milestone ed2page" data-n="319" data-unit="ed2page" id="ed2page.319"></span>ὀνομάζει μέλαιναν· τὸ δ’ ἕτερόν ἐστι μὲν καὶ
<span class="lb" data-page="7.724" data-line="5" id="p7.724.5"></span>τοῦτο μέλαν, ἰδίαν δὲ ἔχει τὴν προσηγορίαν· ὀνομάζεται γὰρ
<span class="lb" data-page="7.724" data-line="6" id="p7.724.6"></span>μέλαινα χολή. ταύτης μὲν οἱ καρκῖνοι, θατέρου δὲ τοῦ μέλανος
<span class="lb" data-page="7.724" data-line="7" id="p7.724.7"></span>ἕν τι τῶν σκίῤῥων εἶδος ἔγγονον ὑπάρχει. διορίζεται
<span class="lb" data-page="7.724" data-line="8" id="p7.724.8"></span>δὲ ἀπὸ θατέρου τοῦ φλεγματικοῦ τῇ χρόᾳ. κοινὰ δ’ ἀμφοῖν
<span class="lb" data-page="7.724" data-line="9" id="p7.724.9"></span>ὁ μείζων τοῦ κατὰ φύσιν ὄγκος ἀνώδυνός τε καὶ σκληρὸς, ἥ τε
<span class="lb" data-page="7.724" data-line="10" id="p7.724.10"></span>γένεσις ἀμφοτέρων ἐνίοτε μὲν ἐξ ἀρχῆς, ἔστιν ὅτε δὲ ἐκ μεταπτώσεως
<span class="lb" data-page="7.724" data-line="11" id="p7.724.11"></span>ἤτοι φλεγμονῆς, ἢ ἐρυσιπελάτων, ἢ οἰδήματος,
<span class="lb" data-page="7.724" data-line="12" id="p7.724.12"></span>ἐμψυχθέντων ἀμετρότερον. 
</p>
</section>
<section id="s10" title="Chapter 10">
<p>
<span class="lb" data-page="7.724" data-line="13" id="p7.724.13"></span>Ἐγγὺς δ’ ἐστὶ σκίῤῥου τά τε ἐκχυμώματα
<span class="lb" data-page="7.724" data-line="14" id="p7.724.14"></span>καλούμενα καὶ τὰ μελάσματα, πρεσβύταις μάλιστα συμβαίνοντα
<span class="lb" data-page="7.724" data-line="15" id="p7.724.15"></span>θλασθεισῶν τῶν φλεβῶν. ἔστι δὲ καὶ τούτων
<span class="lb" data-page="7.724" data-line="16" id="p7.724.16"></span>ἔνια μὲν, ὡς εἴρηται, μέλανα, καὶ μάλιστα γέρουσι γίγνεται
<span class="lb" data-page="7.724" data-line="17" id="p7.724.17"></span>ταῦτα, διὰ σμικρὰς προφάσεις· ἔνιοι δὲ καὶ ἐρυθροὶ
<span class="lb" data-page="7.724" data-line="18" id="p7.724.18"></span>καὶ μέλανες ἐν τῷ μεταξὺ, τὰ καλούμενα πελιδνά. ﻿
<span class="pb" data-page="7.725" id="p7.725"></span>
<span class="lb" data-page="7.725" data-line="1" id="p7.725.1"></span>γίγνεται δ’ ἅπαντα τὰ τοιαῦτα ἐκ τῶν φλεβῶν αἵματος ἐκχεομένου,
<span class="lb" data-page="7.725" data-line="2" id="p7.725.2"></span>ποτὲ μὲν διὰ τῶν χιτώνων θλασθέντων, ἔστι δ’
<span class="lb" data-page="7.725" data-line="3" id="p7.725.3"></span>ὅτε ἀναστομωθέντων κατὰ τὸ πέρας. 
</p>
</section>
<section id="s11" title="Chapter 11">
<p>
<span class="lb" data-page="7.725" data-line="4" id="p7.725.4"></span>Ἀρτηρίας δ’ ἀναστομωθείσης τὸ πάθος
<span class="lb" data-page="7.725" data-line="5" id="p7.725.5"></span>ἀνεύρυσμα καλεῖται. γίγνεται δὲ τρωθείσης αὐτῆς, ἐπειδὰν
<span class="lb" data-page="7.725" data-line="6" id="p7.725.6"></span>εἰς οὐλὴν μὲν ἀφίκηται τὸ προσκείμενον αὐτῇ δέρμα, μένῃ
<span class="lb" data-page="7.725" data-line="7" id="p7.725.7"></span>δὲ τῆς ἀρτηρίας ἕλκος μήτε συμφυθείσης μήτε συνουλωθείσης
<span class="lb" data-page="7.725" data-line="8" id="p7.725.8"></span>μήτε σαρκὶ φραχθείσης. διαγινώσκεται δὲ τὰ τοιαῦτα
<span class="lb" data-page="7.725" data-line="9" id="p7.725.9"></span>παθήματα τῶν σφυγμῶν τῶν ἐργασαμένων ἀρτηριῶν, ἀλλὰ
<span class="lb" data-page="7.725" data-line="10" id="p7.725.10"></span>καὶ θλιβομένων ἀφανίζεται πᾶς ὁ ὄγκος, παλινδρομούσης εἰς
<span class="lb" data-page="7.725" data-line="11" id="p7.725.11"></span>τὰς ἀρτηρίας τῆς ἐργαζομένης αὐτὸν οὐσίας, ἣν ἐδείξαμεν ἐν
<span class="lb" data-page="7.725" data-line="12" id="p7.725.12"></span>ἄλλοις ἅμα λεπτὸν καὶ ξανθὸν εἶναι αἷμά τι πνεύματι λεπτῷ
<span class="lb" data-page="7.725" data-line="13" id="p7.725.13"></span>καὶ πολλῷ συμμιγές. εὐθὺς δὲ καὶ θερμότερόν ἐστι τὸ αἷμα
<span class="lb" data-page="7.725" data-line="14" id="p7.725.14"></span>τοῦτο τοῦ κατὰ τὰς φλέβας καὶ τρωθέντος τοῦ ἀνευρύσματος
<span class="lb" data-page="7.725" data-line="15" id="p7.725.15"></span>ἐξακοντίζεται δυσεπισχέτως. ὑποχωρεῖ μὲν οὖν κᾀν
<span class="lb" data-page="7.725" data-line="16" id="p7.725.16"></span>τοῖς οἰδήμασιν ἡ ὕλη θλιψάντων τῶν δακτύλων, καὶ βοθροῦται
<span class="lb" data-page="7.725" data-line="17" id="p7.725.17"></span>τὸ μέρος, ἀλλ’ οὔτε σφυγμός ἐστιν ἐν τούτῳ τῷ πάθει,
<span class="lb" data-page="7.725" data-line="18" id="p7.725.18"></span>καὶ ἡ χροιὰ λευκοτέρα, καὶ τὸ οἴδημα πολλῷ πλατύτερόν τε 
<span class="pb" data-page="7.726" id="p7.726"></span>
<span class="lb" data-page="7.726" data-line="1" id="p7.726.1"></span>καὶ μεῖζον ἀνευρύσματος, πλὴν εἴποτε θρόμβος τις ἐγγενόμενος
<span class="lb" data-page="7.726" data-line="2" id="p7.726.2"></span>ἐξ ἀνευρύσματος σφάκελον ἐργάζοιτο. καλῶ δ’ οὕτω
<span class="lb" data-page="7.726" data-line="3" id="p7.726.3"></span>τὴν φθορὰν τῶν στερεῶν σωμάτων ἅπασαν, ὡς καὶ τοῖς
<span class="lb" data-page="7.726" data-line="4" id="p7.726.4"></span>ὀστοῖς ἐγγίνεσθαι, μήτοι γε δὴ σαρξὶν, ἢ ἀγγείοις. ἡ δὲ
<span class="lb" data-page="7.726" data-line="5" id="p7.726.5"></span>γάγγραινα νέκρωσις καὶ αὕτη τῶν στερεῶν σωμάτων, ἀλλ’
<span class="lb" data-page="7.726" data-line="6" id="p7.726.6"></span>οὔτ’ ὀστοῖς ἐπιγίγνεται καὶ ταῖς μεγίσταις ἕπεται φλεγμοναῖς,
<span class="lb" data-page="7.726" data-line="7" id="p7.726.7"></span>εἶδος μέν τι τῶν σφακελῶν ὑπάρχουσα, προσηγορίαν δὲ ἰδίαν
<span class="lb" data-page="7.726" data-line="8" id="p7.726.8"></span>ἐξαίρετον ἐπὶ τῇ κοινῇ κεκτημένη. ταῦτ’ οὖν αὐτάρκως διώρισται,
<span class="lb" data-page="7.726" data-line="9" id="p7.726.9"></span>καὶ λέγειν ἤδη καιρὸς περὶ τῶν μελαγχολικῶν
<span class="lb" data-page="7.726" data-line="10" id="p7.726.10"></span>ῥευμάτων. 
</p>
</section>
<section id="s12" title="Chapter 12">
<p>
<span class="lb" data-page="7.726" data-line="11" id="p7.726.11"></span>Ὅταν δὲ εἰς σάρκα μέλαινα κατασκήψῃ
<span class="lb" data-page="7.726" data-line="12" id="p7.726.12"></span>χολὴ, δακνώδης μὲν οὖσα διαβιβρώσκει τὸ περικείμενον
<span class="lb" data-page="7.726" data-line="13" id="p7.726.13"></span>
<span class="milestone ed2page" data-n="320" data-unit="ed2page" id="ed2page.320"></span>δέρμα, καὶ ἕλκος ἐργάζεται· μετριωτέρα δὲ ὑπάρχουσα,
<span class="lb" data-page="7.726" data-line="14" id="p7.726.14"></span>τὸν χωρὶς ἑλκώσεως ἀποτελεῖ καρκῖνον. εἴρηται δὲ ἔμπροσθεν
<span class="lb" data-page="7.726" data-line="15" id="p7.726.15"></span>ὅτι καὶ τὰς φλέβας ἐξαίρει μειζόνως τῶν φλεγμονῶν, ὁποῖόν
<span class="lb" data-page="7.726" data-line="16" id="p7.726.16"></span>τε τὸ εἶδος αὐτῶν τῆς χρόας ἐστίν. οὐ μόνον δὲ τὸ καρκινῶδες
<span class="lb" data-page="7.726" data-line="17" id="p7.726.17"></span>ἕλκος, ἀλλὰ καὶ ἄλλα πολλὰ σὺν ὄγκοις τῶν περιεχόντων
<span class="lb" data-page="7.726" data-line="18" id="p7.726.18"></span>αὐτὰ συνίσταται σωμάτων, ἔγγονα σύμπαντα κακοχυμίας, 
<span class="pb" data-page="7.727" id="p7.727"></span>
<span class="lb" data-page="7.727" data-line="1" id="p7.727.1"></span>ἤτοι πικροχολίας τινὸς, ἢ μελαγχολικῆς, ἢ καί πως ἄλλως
<span class="lb" data-page="7.727" data-line="2" id="p7.727.2"></span>ἰώδους τε καὶ μοχθηρᾶς ἐκ διαφθορᾶς μείζονος ὑποτραφείσης. 
</p>
</section>
<section id="s13" title="Chapter 13">
<p>
<span class="lb" data-page="7.727" data-line="3" id="p7.727.3"></span>Ὅσα δὲ ἐν αὐτοῖς ἐπινέμεται καὶ τῶν πέριξ
<span class="lb" data-page="7.727" data-line="4" id="p7.727.4"></span>ἅπτεται διαβιβρώσκοντα τὸ περιέχον ὑγιὲς σῶμα, ταῦτα σύμπαντα
<span class="lb" data-page="7.727" data-line="5" id="p7.727.5"></span>φαγεδαινικὰ προσαγορεύεται· τὰ δ’ ἐξ ἀμφοῖν σύνθετα,
<span class="lb" data-page="7.727" data-line="6" id="p7.727.6"></span>τοῦ τε ἕλκους αὐτοῦ καὶ τοῦ πέριξ ὄγκου, φαγέδαιναν ὀνομάζουσιν.
<span class="lb" data-page="7.727" data-line="7" id="p7.727.7"></span>ἐπινέμεται μὲν οὖν καὶ ὁ ἕρπης ἀναβιβρώσκων τὰ
<span class="lb" data-page="7.727" data-line="8" id="p7.727.8"></span>πέριξ, ἀλλ’ ἔστι μόνον τοῦ δέρματος ἕλκωσις, ἡ φαγέδαινα
<span class="lb" data-page="7.727" data-line="9" id="p7.727.9"></span>δὲ σὺν τῷ δέρματι καὶ τῶν ὑποκειμένων ἅπτεται. Χειρώνεια
<span class="lb" data-page="7.727" data-line="10" id="p7.727.10"></span>δὲ καὶ Τηλέφεια καλεῖν ἕλκη περιττόν· ἀρκεῖ γὰρ ἅπαντα
<span class="lb" data-page="7.727" data-line="11" id="p7.727.11"></span>κοινῇ κακοήθη προσαγορεύειν. ἔστι δὲ καὶ ἡ ψώρα καὶ ἡ λέπρα
<span class="lb" data-page="7.727" data-line="12" id="p7.727.12"></span>μελαγχολικὰ πάθη μόνου τοῦ δέρματος, ὡς εἴγε κᾀν ταῖς
<span class="lb" data-page="7.727" data-line="13" id="p7.727.13"></span>φλεψὶ καὶ τῇ σαρκὶ γίγνοιτο, καρκῖνος ὀνομάζεται. 
</p>
</section>
<section id="s14" title="Chapter 14">
<p>
<span class="lb" data-page="7.727" data-line="14" id="p7.727.14"></span>Μελαγχολικὸν δὲ πάθος καὶ ὁ ἐλέφας ἐστὶ,
<span class="lb" data-page="7.727" data-line="15" id="p7.727.15"></span>τὴν μὲν πρώτην γένεσιν ἐξ αἵματος ἴσχων μελαγχολικοῦ, τῷ
<span class="lb" data-page="7.727" data-line="16" id="p7.727.16"></span>χρόνῳ δὲ πλείων ἡ μέλαινα γίνεται τοῦ αἵματος, ἡνίκα δυσώδεις
<span class="lb" data-page="7.727" data-line="17" id="p7.727.17"></span>εἰσὶ καὶ ἀπεχθεῖς ἰδεῖν, ἐνίοις δὲ αὐτῶν καὶ ἕλκη συμπίπτει. 
<span class="pb" data-page="7.728" id="p7.728"></span>
<span class="lb" data-page="7.728" data-line="1" id="p7.728.1"></span>τοῦτο τὸ πάθος ἀρχόμενον ὀνομάζουσι σατυριασμὸν,
<span class="lb" data-page="7.728" data-line="2" id="p7.728.2"></span>ἐπειδὴ τοῖς σατύροις ὅμοιοι γίγνονται τὸ πρόσωπον. ἔνιοι δὲ
<span class="lb" data-page="7.728" data-line="3" id="p7.728.3"></span>τὰς κατὰ τοὺς κροτάφους ἐξοχὰς ὀστώδεις οὕτω καλοῦσι.
<span class="lb" data-page="7.728" data-line="4" id="p7.728.4"></span>γίγνονται δὲ καὶ κατ’ ἄλλα μόρια τοιαῦται τῶν ὀστῶν ἐξοχαὶ,
<span class="lb" data-page="7.728" data-line="5" id="p7.728.5"></span>καὶ καλοῦσιν αὐτὰς ἐξοστώσεις ἔνιοι, καθάπερ καὶ τὰς κατὰ
<span class="lb" data-page="7.728" data-line="6" id="p7.728.6"></span>φύσιν ἐντάσεις τῶν αἰδοίων μὴ καθισταμένας τινὲς ὀνομάζουσι
<span class="lb" data-page="7.728" data-line="7" id="p7.728.7"></span>σατυριασμὸν, τινὲς δὲ πριαπισμόν. 
</p>
</section>
<section id="s15" title="Chapter 15">
<p>
<span class="lb" data-page="7.728" data-line="8" id="p7.728.8"></span>Ἔστι δὲ καὶ ὁ ἀχὼρ ἕλκος μικρὸν ἐν τῷ
<span class="lb" data-page="7.728" data-line="9" id="p7.728.9"></span>δέρματι τῆς κεφαλῆς, εἰκάσαις δὲ αὐτὸ φλέγματος ἁλμυροῦ
<span class="lb" data-page="7.728" data-line="10" id="p7.728.10"></span>καὶ νιτρώδους ἔκγονον ὑπάρχειν. ἐκρεῖ γοῦν αὐτοῦ τις ἰχὼρ
<span class="lb" data-page="7.728" data-line="11" id="p7.728.11"></span>οὔθ’ ὑδατώδης ἁπλῶς οὔτ’ ἤδη παχὺς ὥσπερ τὸ μέλι, καθάπερ
<span class="lb" data-page="7.728" data-line="12" id="p7.728.12"></span>ἐν τοῖς κηρίοις ὀνομαζομένοις. καὶ γὰρ καὶ ταῦτα σὺν
<span class="lb" data-page="7.728" data-line="13" id="p7.728.13"></span>ὄγκῳ τινὶ καὶ κατατρήσεσι πλείοσι <span class="milestone ed1page" data-n="357" data-unit="ed1page" id="ed1page.357"></span>γίγνεται, μελιτώδους
<span class="lb" data-page="7.728" data-line="14" id="p7.728.14"></span>ἐκρέοντος ὑγροῦ. μικρὸς δὲ καὶ τούτων ὁ ὄγκος, ἀλλ’ οὐκ
<span class="lb" data-page="7.728" data-line="15" id="p7.728.15"></span>εἰς τοσοῦτον εἰς ὅσον ἀχῶρος. ἔτι δὲ καὶ τούτων ὄγκοι μικρότεροι
<span class="lb" data-page="7.728" data-line="16" id="p7.728.16"></span>παρὰ φύσιν ἐπὶ τοῦ δέρματος γεννῶνται, μυρμηκίαι
<span class="lb" data-page="7.728" data-line="17" id="p7.728.17"></span>τε καὶ ἀκροχορδόνες τε καὶ ψύδρακες, ἐπικνυκτίδες τε, ἅπασι
<span class="lb" data-page="7.728" data-line="18" id="p7.728.18"></span>γνώριμα πάθη. γνώριμος δ’ <span class="milestone ed2page" data-n="321" data-unit="ed2page" id="ed2page.321"></span>οὐχ ἥκιστα καὶ ὁ δοθιήν 
<span class="pb" data-page="7.729" id="p7.729"></span>
<span class="lb" data-page="7.729" data-line="1" id="p7.729.1"></span>ἐστιν, ἐπιεικὴς μὲν ὑπάρχων, ὅτε ἐν αὐτῷ μόνῳ συνίσταται
<span class="lb" data-page="7.729" data-line="2" id="p7.729.2"></span>τῷ δέρματι, κακοήθης δὲ, ὅταν ἐκ πλείονος ἀνίσχηται βάθους.
<span class="lb" data-page="7.729" data-line="3" id="p7.729.3"></span>ἔοικε γὰρ οὕτως φύματι, καὶ τῇ σκληρότητι μόνον
<span class="lb" data-page="7.729" data-line="4" id="p7.729.4"></span>διήνεγκε φύματος ὁ τοιοῦτος δοθιήν. ἔστι δ’ ἄμφω τὰ πάθη
<span class="lb" data-page="7.729" data-line="5" id="p7.729.5"></span>φλεγμονώδη. καὶ τρίτον ἐπ’ αὐτοῖς ὁ βουβὼν, καὶ τέταρτον
<span class="lb" data-page="7.729" data-line="6" id="p7.729.6"></span>ὅπερ ὀνομάζουσιν ἔνιοι φύγεθλον, θερμότητι ἅμα καὶ τάχει
<span class="lb" data-page="7.729" data-line="7" id="p7.729.7"></span>γενέσεως ἀφορίζοντες τῶν ἄλλων φυμάτων. εἰσὶ δὲ καὶ οἱ
<span class="lb" data-page="7.729" data-line="8" id="p7.729.8"></span>κατὰ βουβῶνας καὶ μασχάλας μόνας γίνεσθαι φύγεθλα λέγοντες,
<span class="lb" data-page="7.729" data-line="9" id="p7.729.9"></span>φλεγμονὰς ὑπάρχοντα τῶν ἀδένων. τῶν τῇδε σκιῤῥωθέντων
<span class="lb" data-page="7.729" data-line="10" id="p7.729.10"></span>τὸ δὲ πάθος ὀνομάζεται χοιρὰς, ὥσπέρ γε καὶ
<span class="lb" data-page="7.729" data-line="11" id="p7.729.11"></span>τῶν ὄρχεων σκιῤῥωθέντων ὄνομα τῷ νοσήματι σαρκοκήλην
<span class="lb" data-page="7.729" data-line="12" id="p7.729.12"></span>ἔθεντο, καθάπερ ὅταν ὑγρὸν ὑδατῶδες ἐν τοῖς περὶ τὸν ὄρχιν
<span class="lb" data-page="7.729" data-line="13" id="p7.729.13"></span>ἀθροίζηται χιτῶσιν, ὑδροκήλην καλοῦσιν, ἐπιπλοκήλην τε
<span class="lb" data-page="7.729" data-line="14" id="p7.729.14"></span>καὶ ἐντεροκήλην, καὶ πρὸς τούτων ἔτι τὸ σύνθετον ἐξ ἀμφοῖν,
<span class="lb" data-page="7.729" data-line="15" id="p7.729.15"></span>μᾶλλον τοῦ δέοντος πεπλεγμένον, ἐντεροεπιπλοκήλην, νεωτέρων
<span class="lb" data-page="7.729" data-line="16" id="p7.729.16"></span>ἰατρῶν ὄνομα, τῶν καὶ σύμπαντας τοὺς κατὰ τῶν ὄρχεων
<span class="lb" data-page="7.729" data-line="17" id="p7.729.17"></span>ὄγκους ὀνομαζόντων κήλας διὰ τοῦ η΄ στοιχείου τῆς
<span class="lb" data-page="7.729" data-line="18" id="p7.729.18"></span>πρώτης λεγομένης συλλαβῆς, οὐ διὰ τοῦ α΄, καθάπερ ὑπὸ
<span class="lb" data-page="7.729" data-line="19" id="p7.729.19"></span>τῶν Ἀθηναίων. ὥσπερ δὲ τῶν εἰρημένων ὀνομάτων ἕκαστον ﻿
<span class="pb" data-page="7.730" id="p7.730"></span>
<span class="lb" data-page="7.730" data-line="1" id="p7.730.1"></span>ἐνδείκνυται τοῦ μέρους τὸ νόσημα καθ’ οὗ λέγεται, οὕτω καὶ
<span class="lb" data-page="7.730" data-line="2" id="p7.730.2"></span>ἡ κιρσοκήλη νεώτερον ὄνομα δηλοῖ τὸ πάθος ἐφ’ οὗ λέλεκται. 
</p>
</section>
<section id="s16" title="Chapter 16">
<p>
<span class="lb" data-page="7.730" data-line="3" id="p7.730.3"></span>Κιρσοὺς δὲ καὶ τὰς ἄλλας ἁπάσας φλέβας
<span class="lb" data-page="7.730" data-line="4" id="p7.730.4"></span>εὐρυνομένας ὀνομάζουσιν οἱ παλαιοί. κιρσοὺς δὲ καὶ ταύτας
<span class="lb" data-page="7.730" data-line="5" id="p7.730.5"></span>οἱ νεώτεροι καλοῦσιν ἰατροὶ, τὸ ι΄ στοιχεῖον μετὰ τοῦ κ΄
<span class="lb" data-page="7.730" data-line="6" id="p7.730.6"></span>στοιχείου τιθέντες, οὐ καθάπερ οἱ Ἀθηναῖοι. γίνονται δὲ
<span class="lb" data-page="7.730" data-line="7" id="p7.730.7"></span>καὶ κατὰ τὰ σκέλη κιρσοὶ διὰ ἀῤῥωστίαν τῶν τῇδε φλεβῶν,
<span class="lb" data-page="7.730" data-line="8" id="p7.730.8"></span>καὶ μᾶλλον ὅταν αἷμα παχὺ πλεονάζῃ κατὰ τὸ σῶμα. περιτοναίου
<span class="lb" data-page="7.730" data-line="9" id="p7.730.9"></span>δὲ τρωθέντος, ἢ ῥαγέντος, εἶτα μὴ συμφύντος, ὄγκος
<span class="lb" data-page="7.730" data-line="10" id="p7.730.10"></span>μαλακὸς γίνεται κατὰ τὸ χωρίον. εἰ δὲ καὶ κατὰ τὸν βουβῶνα
<span class="lb" data-page="7.730" data-line="11" id="p7.730.11"></span>γένοιτο, καλοῦσι βουβωνοκήλην. εἰ δὲ κατὰ τὸν ὀμφαλὸν
<span class="lb" data-page="7.730" data-line="12" id="p7.730.12"></span>συμβαίη τοῦτο, καλοῦσιν ἐξομφάλους ἔνιοι τῶν ἰατρῶν τοὺς
<span class="lb" data-page="7.730" data-line="13" id="p7.730.13"></span>ᾧδε πάσχοντας. ἔστι δ’ οὐ τοῦ περιτοναίου μόνου οὐδὲν τῶν
<span class="lb" data-page="7.730" data-line="14" id="p7.730.14"></span>παθῶν τούτων, ἀλλὰ χρὴ πάντως καὶ τὴν τοῦ μυὸς ἀπονεύρωσιν
<span class="lb" data-page="7.730" data-line="15" id="p7.730.15"></span>παθεῖν, ἣν ἐν ταῖς ἀνατομικαῖς ἐγχειρήσεσιν ὁποία τίς
<span class="lb" data-page="7.730" data-line="16" id="p7.730.16"></span>ἐστιν ἐδήλωσα. ταυτὶ μὲν οὖν τὰ πάθη τῶν ἐγκαρσίων μυῶν
<span class="lb" data-page="7.730" data-line="17" id="p7.730.17"></span>ἐστιν, αἱ δ’ ἐν τῷ βουβῶνι κῆλαι τῶν λοξῶν, ἤτοι ῥηγνυμένης,
<span class="lb" data-page="7.730" data-line="18" id="p7.730.18"></span>ἢ ἀνευρυσμένης αὐτῶν τῆς κατὰ τοῦτο τὸ χωρίον ἀπονευρώσεως 
<span class="pb" data-page="7.731" id="p7.731"></span>
<span class="lb" data-page="7.731" data-line="1" id="p7.731.1"></span>ἅμα τῷ περιτοναίῳ χιτῶνι. γίγνονται δὲ καὶ ἄλλοι
<span class="lb" data-page="7.731" data-line="2" id="p7.731.2"></span>τῶν ταύτῃ χωρίων ὄγκοι, διά τι τῶν ὑποκειμένων σπλάγχνων
<span class="lb" data-page="7.731" data-line="3" id="p7.731.3"></span>ἐξαιρόμενον. εἴρηται δὲ καὶ τὰ πάθη τὰ τοὺς ὄγκους αὐτῶν
<span class="lb" data-page="7.731" data-line="4" id="p7.731.4"></span>ἐργαζόμενα. φλεγμοναὶ γάρ εἰσι καὶ σκίῤῥοι καὶ ἀποστήματα
<span class="lb" data-page="7.731" data-line="5" id="p7.731.5"></span>καὶ ὅσα τοιαῦτα. κατὰ δὲ τοὺς ὑδερικοὺς ἀθροίζεται
<span class="lb" data-page="7.731" data-line="6" id="p7.731.6"></span>ταύτῃ πλῆθος, ὑδατῶδες μὲν ἐν τοῖς ἀσκίταις, πνευματῶδες
<span class="lb" data-page="7.731" data-line="7" id="p7.731.7"></span>δὲ ἐν τοῖς τυμπανίταις, φλεγματῶδες δὲ ἐν τοῖς ἀνὰ σάρκα
<span class="lb" data-page="7.731" data-line="8" id="p7.731.8"></span>καὶ λευκοφλεγματίαις ὀνομαζομένοις. 
</p>
</section>
<section id="s17" title="Chapter 17">
<p>
<span class="lb" data-page="7.731" data-line="9" id="p7.731.9"></span>
<span class="milestone ed2page" data-n="322" data-unit="ed2page" id="ed2page.322"></span>Ἤδη δὲ καὶ ἄλλοι τινὲς ὄγκοι τετυχήκασιν
<span class="lb" data-page="7.731" data-line="10" id="p7.731.10"></span>ἰδίων ὀνομάτων, οὐδὲν ἐξαίρετον ἔχοντες, οἷον ἐπουλίδες
<span class="lb" data-page="7.731" data-line="11" id="p7.731.11"></span>τε καὶ παρουλίδες, καὶ θύμοι, καὶ τἄλλα ὅσα τοιαῦτα
<span class="lb" data-page="7.731" data-line="12" id="p7.731.12"></span>σαρκώδη βλαστήματα. καθάπερ γε πάλιν αἱ σταφυλαὶ καὶ
<span class="lb" data-page="7.731" data-line="13" id="p7.731.13"></span>τὰ παρίσθμια καὶ αἱ ἀντιάδες οὐκ ἄλλό τι ἢ φλεγμοναί
<span class="lb" data-page="7.731" data-line="14" id="p7.731.14"></span>εἰσιν, αἱ μὲν σταφυλαὶ τοῦ γαργαρεῶνος, αἱ δὲ ἀντιάδες τῶν
<span class="lb" data-page="7.731" data-line="15" id="p7.731.15"></span>ἐν ἀρχῇ τῆς φάρυγγος ἀντικειμένων ἀλλήλοις ἀδένων, ὥσπερ
<span class="lb" data-page="7.731" data-line="16" id="p7.731.16"></span>τὰ παρίσθμια τῶν κατ’ αὐτὴν τὴν φάρυγγα σωμάτων. Ἱπποκράτης
<span class="lb" data-page="7.731" data-line="17" id="p7.731.17"></span>δ’ ἔοικεν οὐχ ἅπασαν φλεγμονὴν τοῦ κίονος ὀνομάζειν
<span class="lb" data-page="7.731" data-line="18" id="p7.731.18"></span>σταφυλὴν, ἀλλ’ ἓν μόνον εἶδος, ἐν ᾧ τὸ πέρας τοῦ γαργαρεῶνος 
<span class="pb" data-page="7.732" id="p7.732"></span>
<span class="lb" data-page="7.732" data-line="1" id="p7.732.1"></span>ὁμοιοῦται σταφυλῆς ῥαγί. ἀλλὰ καὶ οἱ πολύποδες,
<span class="lb" data-page="7.732" data-line="2" id="p7.732.2"></span>ἤτοι φλεγμονῆς, ἢ φύματος, ἤ τινος βλαστήματος, ἢ ὅπως
<span class="lb" data-page="7.732" data-line="3" id="p7.732.3"></span>ἂν ἐθελήσῃ τις ὀνομάζειν, ἐν μυκτῆρσι συνισταμένου ἀποτελοῦνται,
<span class="lb" data-page="7.732" data-line="4" id="p7.732.4"></span>φλεγμονώδεις δ’ εἰσὶ καὶ ὑγροὶ διὰ τὸ χωρίον.
<span class="lb" data-page="7.732" data-line="5" id="p7.732.5"></span>ἐγκανθὶς δὲ καὶ αὕτη παρὰ φύσιν μέν τις ὄγκος ἐν τοῖς μεγάλοις
<span class="lb" data-page="7.732" data-line="6" id="p7.732.6"></span>γίνεται κανθοῖς, ἔστι δ’ οὐ τῷ παντὶ γένει παρὰ φύσιν.
<span class="lb" data-page="7.732" data-line="7" id="p7.732.7"></span>τὰ δὲ πτερύγια βλαστήματά ἐστι τοῦ ἐπιπεφυκότος ἔξωθεν
<span class="lb" data-page="7.732" data-line="8" id="p7.732.8"></span>ὑμένος τοῖς ὀφθαλμοῖς, ὃς ἀπὸ τοῦ περιοστίου καταφερόμενος
<span class="lb" data-page="7.732" data-line="9" id="p7.732.9"></span>ἐπὶ τὴν στεφάνην ἀφικνεῖται. τὰ δὲ σταφυλώματα καλούμενα,
<span class="lb" data-page="7.732" data-line="10" id="p7.732.10"></span>τὰ μὲν τῇ θέσει μόνῃ, τὰ δὲ τῇ διαθέσει παρὰ
<span class="lb" data-page="7.732" data-line="11" id="p7.732.11"></span>φύσιν ἐστὶν, εἴρηται δὲ περὶ τῶν τοιούτων ἁπάντων, ὅσα
<span class="lb" data-page="7.732" data-line="12" id="p7.732.12"></span>κατὰ τοὺς ὀφθαλμοὺς συνίσταται πάθη, δι’ ἑτέρου. καιρὸς
<span class="lb" data-page="7.732" data-line="13" id="p7.732.13"></span>οὖν ἤδη παύειν ἐν τῷδε τὸν λόγον, οὐδὲ μιᾶς ἔτι τῶν παρὰ
<span class="lb" data-page="7.732" data-line="14" id="p7.732.14"></span>φύσιν ὄγκων ἰδέας ἀῤῥήτου καταλελειμμένης. 
</p>
</section>
</section>
</article>
